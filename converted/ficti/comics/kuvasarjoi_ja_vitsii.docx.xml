<document xml:lang="fkv" id="no_id"><header><title>Kuvasarjoi ja vitsii</title><genre code="ficti"/><author><unknown/></author><translator><person firstname="Terje" lastname="Aronsen" sex="unknown" born="" nationality=""/></translator><year>2018</year><publChannel><publication><publisher>Ruijan Kaiku</publisher></publication></publChannel><wordcount>345</wordcount><conversion_status type="standard"/><availability><license type="standard"/></availability><origFileName>kuvasarjoi_ja_vitsii.docx</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="italic">Vitsi yksi: </em></p>
<p>Kaksi hulluu kulki tielä. Yksi heistä näki tielä jotaki ruskeeta. Hän sanoi: – Katto, sukulaattii! – Ei se ole sukulaattii, sanoi toinen. Se oon paska! – Ei, se oon sukulaattii! – Se oon paska! – Se oon sukulaattii! – Haistamako? kysyi toinen. – Joo, haistama. Het kumaruthiin sen pääle ja haistethiin. – Joo, se oon sukulaattii, yksi sanoi. – Ei, se haisee paskalta! sanoi toinen. – Maistamako? – Joo. Het kumartuthiin sen pääle ja maistethiin. – Äsj, se oon paskaa! yksi sanoi. – No se oon hyvä ette emmä polkenheet sen pääle!</p>
<p><em type="italic">Vitsi kaksi: </em></p>
<p>Kaksi keiturii oli öksyny kylätalole minkä ovi oli auki. Sielä oli äskön näytetty filmi. Yksi keituri löysi filmirullan ja alkoi pureskelemhaan sitä. Toinen katteli sitä ja kysyi: – Kunka se maistuu? – No jaa, mie meinaan ette kirja oli kyllä parempi.</p>
<p><em type="italic">Vitsi kolme: </em></p>
<p>Mie olen oikheen ylppee! Mie sain puslespillin valmhiiksi tyhä kolmessa päivässä – vaikka loovassa lukkee ette kolme vuotta!</p>
<p><em type="italic">Vitsi nelje: </em></p>
<p>– Kerkkeenkö mie busshiin kello viisi jos mie juoksen tämän kentän läpi? – Jos härkä näkkee sinut, mie luulen ette sie kerkkeet neljen busshiin!</p>
<p><em type="italic">Vitsi viisi: </em></p>
<p>Mies aukaissee oven. Ovela oon kauppias joka myy kosmetikkaa. – Saanko puhhuut sinun vaimon kans? – Hän ei ole kotona. Kauppias ei anna ylön. – Mie saatan ođottaat. Mies päästää hänet sisäle köökhiin. Se mennee tiima ja toinenki tiima. Kosmetikkakauppias kyssyy: – Milloin sinun vaimo tullee kothiin? – Mie en tiiä. – Missä hän oon? – Hän oon kirkkomaala. – Tiiätkö sie milloin hän tullee takaisin? – Sitä mie en saata sannoot. Hän kuoli kymmenen vuotta aikkaa.</p>
<p>Elka:</p>
<p>– Voi taavetti, olenhan mie kaunis! Ja katto minun sarvet! … olenhan vain kuuspiikkinen, mutta net oon isot, tasaiset ja fiinit … – Joo, kyllä net tulhaan olemhaan kaunhiit seinässä!</p>
<p>Pingviini:</p>
<p>– Mie olen saanu uskomattoman preevin … <span type="quote">”Oskari, sie olet niin sievä Naamakirjassa … ” – Hää?! Uskomatonta, joo!! – ”Sie näytät olleevan pingviini jolla oon paljon näkymättömii”</span> – Halluutko tulla minun tykö perjantaina. Saatama syöđä meriruokkaa.” Meriruokkaa, hän tykkää meriruvasta. Miehän rakastan meriruokkaa!! Mikkä sjansit oon tässä?! – Hmm …</p>
</body></document>
