<document xml:lang="fkv" id="no_id">
  <header>
    <title/>
    <genre code="ficti"/>
    <author>
      <unknown/>
    </author>
    <translator>
      <person firstname="Terje" lastname="Aaronsen" sex="m" born="" nationality="NO"/>
    </translator>
    <year>2013</year>
    <wordcount>2466</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 105844 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="italic">Kvenske salmer i Salmer 2013. </em>
    </p>
    <p xml:lang="nob"><em type="italic">38 </em> Mitt hjerte alltid vanker (NoS 45) Tre tekster i notebildet </p>
    <p>Mun syđän sielä kulkkee (Kv)</p>
    <p xml:lang="nob"><em type="italic">T </em>Hans Adolph Brorson 1732 </p>
    <p xml:lang="nob"><em type="italic">O </em>Terje Aronsen 1998 (Kv) </p>
    <p xml:lang="nob"><em type="italic">M </em>Svensk folketone (Västergötland 1816) </p>
    <p xml:lang="nob"><em type="italic">S </em>Eyvind Alnes 1926 </p>
    <p>1 Mun syđän sielä kulkkee Jeesuksen tallissa, mun mieli sielä ollee niin ko olis kotona. Se oon mun sielun paikka, mun uskon toivomus. Ikuisesti se muistuu siunattu jouluyö.</p>
    <p>2 Se pieni pimmee talli syđämelle rakas oon. Siin’ joka päivä opin pilkkaamista jättämhään. Siit’ kiitoksella löyđän mun sielun pesäsen, pyhästä tallisesta, Jeesuksen soimesta.</p>
    <p>3 Se oon niin ihmeelistä; niin raskas ymmärttäät, ett’ Jumalan oon pakko siin’ maata soimessa! Ja taivhaan kunniata, Jumalan sannaaki, niin ylikattothaanki köyhässa mailmassa.</p>
    <p>4 Miks’ kartanoo ei sulle valmistettu olekhaan? Sie olisitki saanu kaikki mitä tahtoisit. Miks’ et sie tahtonukhaan saa’ synttyyt loistossa ja mailman kuninkhaatki olis tuonheet kunniaa.</p>
    <p>5 Miks’ et sie levittäny taivasta teltaksi, ja tähđet loistavaaksi, sie iso sankari? Miks’ et sie suonnu tulla enkelit vahđiksi, jokk’ silkkisänkhyyn olis panheet sinun makkaamhaan.</p>
    <p>6 Oon linnulaki pesä, lepopaikka joka yö. Ei sekhään tartte pyyttäät yörauhan suojeluu. Oon jäniksellä koti miss’ rauhan turva oon. Miks’ Jumalan oon pakko olla toisten tallissa?</p>
    <p>7 Mutt’ tule minun tykö, mun syđän auki oon. Mie huuđan Jeesukselle: Tule minun syđämheen! Ei ole viero talo, sie ostit itte sen. Ikuinen rauha löyttyy syđämen talossa.</p>
    <p>8 Mie levittäisin kukkii sun soimen ympäri. Sun eđestä mie elän, ja mie kuolen sinule. Mun sielu sieltä löyttää oikkeen iloaikansa; Sun syntymisen aika, siunattu jouluyö.</p>
    <p xml:lang="nob"><em type="italic">48 </em> Deilig er jorden (NoS 56) Fire tekster i notebildet </p>
    <p>Maa oon niin kaunis (Kv)</p>
    <p xml:lang="nob"><em type="italic">T </em>B.S. Ingemann 1850 </p>
    <p><em type="italic">O </em>Hilja Haahti 1906 (Kv) </p>
    <p xml:lang="nob"><em type="italic">M </em>Breslau 1842 </p>
    <p xml:lang="nob"><em type="italic">S </em>Terje Kvam xxxx </p>
    <p>1 Maa oon niin kaunis, kirkas Luojan taivas, ihana oon sieluitten toiviotie. Mailman kautta kuljema laulain, taivasta kohđi matka vie.</p>
    <p>2 Rienttäävä aika, vierättäävät vuođet, miespolvet vajothaan unholhaan. Kirkkhaana aina sieluitten laulun taivhainen sointu säilyy vaan.</p>
    <p>3 Enkelit ensin paimeniile lauloi, sielusta sieluhun kaiku soi: Kunnia Herran, maassa nyt rauha, ko Jeesus meile armon toi.</p>
    <p xml:lang="nob"><em type="italic">175 </em> Käy yrttitarhasta polku (kvensk, ny) To tekster i notebildet </p>
    <p xml:lang="nob">Det går frå urtehagen (ny)</p>
    <p xml:lang="nob"><em type="italic">T </em>Carl Gotthard Liander 1889 </p>
    <p xml:lang="nob"><em type="italic">O </em>Martti Ruuth 1903 (Kv)/Arve Brunvoll 2011 (N) </p>
    <p><em type="italic">M </em>Martti Ruuth 1903 </p>
    <p xml:lang="nob"><em type="italic">S </em>Komponisten </p>
    <p>1 Käy yrttitarhaasta polku, vie Golgatalle se. Oon Hengen merkittemä sen joka askelet. Se tie vie viimen taivhaasseen, mutta tie se oon tuskitten.</p>
    <p>2 Sit’ tietä Herra Jeesus oon käyny armossaan, meit’ ihmiskurjii sääliin hän kulki kuolemhaan. Se tie vie viimen taivhaasseen, mutta tie se oon tuskitten.</p>
    <p>3 Oi rakkhautta suurta, ko meitä säälii hän, synttiimä tähđen kuolee, tuo meile elämän! Se tie vie viimen taivhaasseen, mutta tie se oon tuskitten.</p>
    <p>4 Käy sinne ristin tykö sie kurja syntinen; Saat sieltä lohđutuksen haavoista Kristuksen. Se tie vie viimen taivhaasseen, mutta tie se oon tuskitten.</p>
    <p>5 Niin opit uuđen laulun, sen uuđen armahan, Mit’ taivhaan joukot laulaa siel’ eđessä Karittan. Hän täytti kaikk’ eđestämmä, mutta tuskitten tie ol’ se.</p>
    <p xml:lang="nob"><em type="italic">201 </em> Herra Jeesus verellänsä (Kv) To tekster i notebildet </p>
    <p xml:lang="nob">Herren Jesus har med blodet (ny)</p>
    <p xml:lang="nob"><em type="italic">T </em>Pekka Fr. Lappalainen 1908 </p>
    <p xml:lang="nob"><em type="italic">O </em>Til norsk 2011 </p>
    <p xml:lang="nob"><em type="italic">M </em>Folketone fra Varanger </p>
    <list>
      <p type="listitem">Herra Jeesus verelänsä maksoi syntivelkani, Golgatalla kuolessansa täytti lainki tähteni.</p>
      <p type="listitem">Syntikuormani hän kantoi, kuolon kärsi eđestäni, rikokseni antheeks’ antoi, ijäksi net hukutti.</p>
      <p type="listitem">En nyt töitä ennää haje autuhaaksi tullaksen’. Jeesus yksin kaikki teki, siitä nyt vain iloitten.</p>
      <p type="listitem">Suuruus minun synttiini tutkiin ei vähene, ansihoon vaan Jeesukseni pois net kaikki hälvenee.</p>
      <p type="listitem">Voittonsa osalisuutheen uskossa mun istutti, ikuiseksi morssiiksensa hengelänsä kihlasi.</p>
      <p type="listitem">Uskossa nyt saan omistaat auttuuteni täälä jo. Sitte silmin kattela saan, ko mie pääsen kotio.</p>
      <p type="listitem">Jeesukseni rakkhautta kyllin en voi muistela, laulaisin nyt siitä, mutta kieleni oon kankea.</p>
      <p type="listitem">Vaan sen varmhaan tieđän, että sitte laulu toisin käy, ko ei yhthään kyynelheitä ennää silmissäni näy.</p>
      <p type="listitem">Haminhaan nyt tullee laiva koti taivhaan aukeaa. Unheettuupi tuska, vaiva nauttiissani kunniaa.</p>
      <p type="listitem">Katton taivhaan ihanuutta, jonka osakseni saan; sielä laulan virttä uutta kiitokseksi Karittan.</p>
      <p type="listitem">Siel' oon ilo kyynelheittä, sielä kieli aivan uus. Sielä Ylkkää estehittä kattelhaan, oi kaunheus!</p>
      <p type="listitem">Pyhä, Pyhä! Jumalalle</p>
    </list>
    <p>nyt jo veissaan päälä maan;</p>
    <p>sielä jatkaan Karittalle</p>
    <p>halleluja ainihaan.</p>
    <p><em type="italic">348 </em> Armon lapset kaikki täällä (Kv) – To tekster i notebildet </p>
    <p xml:lang="nob">Born av nåden, høyr no alle</p>
    <p><em type="italic">T </em>Juho Rankinen 1880 </p>
    <p xml:lang="nob"><em type="italic">O </em>Arve Brunvoll 2011 (N) </p>
    <p xml:lang="nob"><em type="italic">M </em>Kvensk folketone (Storfjord i Troms) </p>
    <p xml:lang="nob"><em type="italic">S </em>Thröstur Eiriksson 2012 </p>
    <p>1 Armon lapset kaikki täälä pankkaa pois jo murheena. Ei oo syytä surhuun meilä. Kallis oonpi onnema.</p>
    <p>2 Koska syntyi lapsukainen Betleheemin tallissa, siitä ilo enkeliile Tuli kansa taivhaassa.</p>
    <p>3 Tämä lapsi, josta paljon profeetat jo ennusti. Tuotti meile suuren ilon, elämän ko lahjoitti.</p>
    <p>4 Hän se kantoi sairhautemma, sauvan särki vaattiijan. Ko Hän meiđän eđestämmä lain jo täytti raskahan.</p>
    <p>5 Ei nyt ennää voikhaan kanttaat laki meiđän päälemä. Eikä muista Isä taivhaan paljoutta syntiimä.</p>
    <p>6 Vaikka vielä heikkouđessa joku joutuis vikoihin. Isä löyttää Pojassansa täyđen makson niistäki.</p>
    <p>7 Ko nyt Poika Isälensä näyttää haavat ruuhmiissaans. Mielistyypi Isä niihin, vikkaama ei muistakhaan.</p>
    <p>8 Vaan Hän armon laajhaan merheen syntimä pois upottaa. Lapsilens näin laupeuđen Isä rakas osoittaa.</p>
    <p>9 Senpä tähđen Siionissa ilon ääni kuuluupi. Ko näin Isä lapsilensa vaphaan armon antaapi.</p>
    <p xml:lang="nob"><em type="italic">379 </em> Jeesuksesta laulan, Jeesuksesta vaan (Kv) To tekster i notebildet </p>
    <p xml:lang="nob">Sjunga om min Jesus, o, det elskar jag</p>
    <p xml:lang="nob"><em type="italic">T </em>Simo Korpela 1919 (Kv) </p>
    <p xml:lang="nob"><em type="italic">O </em>Mikael Nyberg 1929 (S) </p>
    <p xml:lang="nob"><em type="italic">M </em>Martti Hela 1923/□ </p>
    <p>1 Jeesuksesta laulan, Jeesuksesta vaan, /: jolta syyni suuret antheeks’ sain ja saan. :/</p>
    <p>2 Hän mun syyni suuret poisti vereläns’, /: otti synnin orjan armhoon, elämhään. :/</p>
    <p>3 Katkoi verkot valheen,</p>
    <p>Kahlheet kuoleman,</p>
    <p>/: Fangit vapautti</p>
    <p>Laps’ oon Jumalan. :/</p>
    <p>4 Lapsi oma Herran, taivhaan kuninkhaan, /: kruunun perin kerran, valtakunnan saan. :/</p>
    <p>5 Pääsen asukkhaaksi kultakaupunkhiin, /: vieđhään vierahaksi häihin ijäishiin. :/</p>
    <p>6 Tämän kaiken tuottaa</p>
    <p>Usko Jeesuksheen.</p>
    <p>/: Ken ei tahtois luottaat</p>
    <p>Herrhaan sellaisheen. :/</p>
    <p xml:lang="nob"><em type="italic">405 </em> Siis nouse, Henkeni taivhaasseen (Kv) To tekster i notebildet </p>
    <p xml:lang="nob">Stig opp, mi ånd, til himmelen</p>
    <p><em type="italic">T </em>Aatu Laitinen 1924 (Kv) </p>
    <p xml:lang="nob"><em type="italic">O </em>Arve Brunvoll 2011 (N) </p>
    <p xml:lang="nob"><em type="italic">M </em>Kvensk melodivariant frå Storfjord etter Mary Seppola </p>
    <p xml:lang="nob"><em type="italic">S </em>Kristin Mellem 2012 </p>
    <p>1 Siis nouse, henkeni taivhaasseen ilkirauhaan nyt Jumalan. Mieki synnin tomu ja tuhka vaan vielä tykösi tulla saan.</p>
    <p>2 Ei kaunhiisti soi minun kantelet täälä majoissa Keedarin, vaan tykönä Herran Jeesuksen saan auttuuđen iäisen.</p>
    <p>3 Miehän jannoon iäistä elämää tykköö Jumalan Karittan. Hän suuret syntini otti pois, ei minunkhaan hukkuuvan sois.</p>
    <p>4 Tääl’ ushein huokkaan ja kiertelen mieki matkaaja erämaan, vaan ristisi kirkkhaus oon elon tie, se varmasti kothiin vie.</p>
    <p>5 Jo heikkoinki silmäys ristile mun sielun’ tervheeksi tekkee. Sun verinen kastet mun henkheen’ tuo ja voimaksi armosi suo.</p>
    <p>6 Niin kirkkhaat verensä pisarat Hän henkeni turvaksi anttaa. Ja puhthaana häihin iäishiin Minun kanttaa taivhaissiin.</p>
    <p>7 Miehän kaippaan iäistä ystävää, Joka pilkkakruunua kantoi. Hän elämän kruunun mulleki suo Ja vaipunheen kothiin tuo.</p>
    <p>8 Ko enkeli pasuunan äänel’ tuo Mun Herrani istuimell’, Suo laupihaan äänesi kuuluut niin: Käy häihin nyt iäishiin!</p>
    <p><em type="italic">427 </em> Ko tieni aivan ahđas oon (Kv) To tekster i notebildet </p>
    <p xml:lang="nob">Når veien føles tung og trang</p>
    <p xml:lang="nob"><em type="italic">T </em>Tradisjonell kvensk </p>
    <p xml:lang="nob"><em type="italic">O </em>Ukjent/□ </p>
    <p xml:lang="nob"><em type="italic">M </em>Jaakko Linjama før 1973 </p>
    <p xml:lang="nob"><em type="italic">S </em>Komponisten </p>
    <p>1 Ko tieni aivan ahđas oon, mie juoksen linnhaani, /: veissailen Jeesuksestani ja voin niin hauskasti. :/</p>
    <p>2 Mull’ vahva vapaakaupunki oon hänen haavoissans; /: Oon joulu keskel’ paastoa, ja kesä talvela. :/</p>
    <p>3 Mun menoni ja oloni jo oonki taivhaassa. /:Ei hättää mailman merelä, ko Jeesus oon laivassa. :/</p>
    <p>4 Pois kuorma, taakka sölästä: Oon Herran sabatti! /: Nyt saama käyđä vaphaina Saalemin portista. :/</p>
    <p><em type="italic">476 </em> Oi Herra, jos mie matkamies maan (Kv) To melodier </p>
    <p xml:lang="nob">Styr du min vandring, frelser så kjær (B) To tekster begge i notebildene</p>
    <p xml:lang="nob"><em type="italic">T </em>Wilhelm Malmivaara 1903 </p>
    <p xml:lang="nob"><em type="italic">O </em>Mikael Nyberg 1920 (Kv)/Sigurd Lunde 1950 (B) </p>
    <p xml:lang="nob"><em type="italic">M </em>Erik August Hagfors </p>
    <p xml:lang="nob"><em type="italic">S </em>Ilmari Krohn 1954 </p>
    <p>1 Oi Herra, jos mie matkamies maan lopula matkaa nähđä sun saan! Oi, jos mie kerran näkisin Herran kunniassans!</p>
    <p>2 Sinnuuhan kaippaa syđämeni, sun puolees huuttaa mun henkeni. Oon yksin tästä sen ikävästä kyynelheeni.</p>
    <p>3 Muut kaikki hylkkää, mutt’ sie vaan et. Auttuuđen särkynheet syđämet sinulta saavat, sie lujet haavat ja kyynelheet.</p>
    <p>4 Mua auta, Herra, mie toivon vaan, vaikkei olis toivoa olheenkhaan. En päästä sinnuu, ennen ko minnuu käyt siunaamhaan.</p>
    <p>5 Oi Herra, suothan sie minule sun armos voimaksi matkale. Antheeksi anna, mua nosta, kanna, vie perile!</p>
    <p>6 Oi saanhan joukkhoon autuhaitten kans ystäviini ja omaisten mie päästä kerran luo armon Herran. Oi saanhan sen!</p>
    <p xml:lang="nob"><em type="italic">491 </em> Jeesuksen veljet, sisaret (Kv) To tekster i notebildet </p>
    <p xml:lang="nob">Hver Jesu bror og søster kjær (B)</p>
    <p xml:lang="nob"><em type="italic">T </em>Juho Rankinen før 1884 </p>
    <p xml:lang="nob"><em type="italic">O </em>Terje Aronsen 2011 (Kv)/Til norsk 2011 </p>
    <p xml:lang="nob"><em type="italic">M </em>Tradisjonell melodi etter Lisa Vangen (Manndalen i Troms) </p>
    <p xml:lang="nob"><em type="italic">S </em>Sigbjørn Apeland 2012 </p>
    <p>1 Jeesuksen veljet ja sisaret, olkkaatta turvassa täälä. Hän kärsi teiđän kipuna kulkkeissans ristin tielä! Sillä viholinen ankara, teiđän päälenä kanttaaja oon tullu voitetuksi.</p>
    <p>2 Muistakkaa, veljet, tuskaansa ko oli mailmassa. Puolestan’ vuođatti verensä suuressa vaivassansa. Sen yrttitarha tođistaa meil’ uskon jokka olema kattelheet karittata.</p>
    <p>3 Pirskokhoon veri syđämhiin kaikile kattuuville! Elävä veren ääni siin’ saarnaapi hyvvää teile. Siis veljen’, älä eppäile. Vaan rauhassa sie leppäile Jeesuksen armorinnoil’.</p>
    <p>4 Sisaret rakkhaat, kattelkkaa veristä yrttitarhaa! Siel, vanhiin makkaa veressä synnyttäin syđänt’ uutta, siel’ lapset pienet ravithaan herkut makkeet heil’ tarithaan vanhiiman armorinnoil’.</p>
    <p xml:lang="nob"><em type="italic">491 </em> Jeesuksen veljet, sisaret (Kv) To tekster i notebildet </p>
    <p xml:lang="nob">Hver Jesu bror og søster kjær (B)</p>
    <p xml:lang="nob"><em type="italic">T </em>Juho Rankinen før 1884 </p>
    <p xml:lang="nob"><em type="italic">O </em>Terje Aronsen 2011 (Kv)/Til norsk 2011 </p>
    <p xml:lang="nob"><em type="italic">M </em>Tradisjonell melodi etter Lisa Vangen (Manndalen i Troms) </p>
    <p xml:lang="nob"><em type="italic">S </em>Sigbjørn Apeland 2012 </p>
    <p>1 Jeesuksen veljet ja sisaret, olkkaatta turvassa täälä. Hän kärsi teiđän kipuna kulkkeissans ristin tielä! Sillä viholinen ankara, teiđän päälenä kanttaaja oon tullu voitetuksi.</p>
    <p>2 Muistakkaa, veljet, tuskaansa ko oli mailmassa. Puolestan’ vuođatti verensä suuressa vaivassansa. Sen yrttitarha tođistaa meil’ uskon jokka olema kattelheet karittata.</p>
    <p>3 Pirskokhoon veri syđämhiin kaikile kattuuville! Elävä veren ääni siin’ saarnaapi hyvvää teile. Siis veljen’, älä eppäile. Vaan rauhassa sie leppäile Jeesuksen armorinnoil’.</p>
    <p>4 Sisaret rakkhaat, kattelkkaa veristä yrttitarhaa! Siel, vanhiin makkaa veressä synnyttäin syđänt’ uutta, siel’ lapset pienet ravithaan herkut makkeet heil’ tarithaan vanhiiman armorinnoil’.</p>
    <p>Onnea oi verratonta</p>
    <p xml:lang="nob"><em type="italic">T </em>Svening Johansson 1880 </p>
    <p xml:lang="nob"><em type="italic">O </em>Ukjent (Kv)/Tønnes Dahle 1885 (B) </p>
    <p xml:lang="nob"><em type="italic">M </em>Kvensk tradisjon fra Varanger </p>
    <p xml:lang="nob"><em type="italic">S </em>Paul Gunnar Staff </p>
    <p>1 Onnea oi verratonta, Herran lapset kotonans! Kukhaan ei voi kuvitella Heiđän sielä iloans, /: Jeesuksessa, Jeesuksessa, Ko het koothaan kunnihaan. :/</p>
    <p>2 Onni, auttuus – täälä ollen Jeesuksheen jo uskoa! Auttuhaampi tuola puolen, Ko saa nähđä Jeesusta, /: Kotonansa, kotonansa Suruist’, vaivoist’ vaphaana! :/</p>
    <p>3 Kiitos Herran, heti juoksee, Aijan määrä päähänsä, Lapset koothaan Isän luokse, Sielä saađhaan levätä /: Ijäisessä auttuuđessa Jolla ei oo ääriä! :/</p>
    <p>4 Ei het erroo toisistansa Kyynelt’ ei het vuođata. Surut menheet matkojansa, Kunnia oon tulluna. /: Ah jos päivä, ah jos päivä Se jo koittais’, Jumala! :/</p>
    <p>5 Tämä turva mielees’ paina, Älä vaivu matkala! Muista Jeesustasi vielä, Katto kohđi taivasta: /: Jeesus tullee noutamahan Omiansa kotia! :/</p>
    <p xml:lang="nob"><em type="italic">702 </em> Mieleheni muistuu koto ihana (Kv) To tekster i notebildet </p>
    <p xml:lang="nob"> I en drøm jeg øyner mine fedres la <em type="italic">nd </em></p>
    <p xml:lang="nob"><em type="italic">T </em>Leonard Tyyppö før 1922 </p>
    <p xml:lang="nob"><em type="italic">O </em>Kristin Mellem 2012 </p>
    <p xml:lang="nob"><em type="italic">M </em>Folketone fra Kåfjord </p>
    <p xml:lang="nob"><em type="italic">S </em>Melodier til Frikirkens sangbok 1896 </p>
    <p>1 Mieleheni muistuu koto ihana /: Täältä oon mun haluni sinne saapua. :/</p>
    <p>2 Tuuli, myrsky pauhaa tällä matkala. /: Eikä löyđä rauhaa ennen haminaa. :/</p>
    <p>3 Täälä synnin kuorma minnuu rasittaa. /: Mutta Isän tykönä olen vaphaana. :/</p>
    <p>4 Mailma minnuu tahtoo katthoon takaisin, /: Pimmeyđen lakso pyyttää ansoihin. :/</p>
    <p>5 Mutta heiđät kaikki hyvin voitama. /: Sillä Jeesus laittoi sota-asheema. :/</p>
    <p>6 Rientäkkäämä katthoon Getsemanehen /: Kunka Kunnian Herra kärsi kipuja. :/</p>
    <p>7 Sielä veri vuoti hikireijistä. /: Koska synnit kaikki oli päälänsä. :/</p>
    <p>8 Kirrouksen kalkki oli kirpeä. /: Ko hän sitä maistoi, se poltti syđäntä. :/</p>
    <p>9 Golgatalla vasta vaivat lisäthiin. /: Ripustethiin maasta ylös ristihin. :/</p>
    <p>10 Sielä käđet , jalat lävistettihin. /: Päässäns haavat ovvat orjantappuriin. :/</p>
    <p>11 Katto Kunnian Herraa, ko oon kärsiny. /: Eipä ole verttaa hälle löytyny. :/</p>
    <p>12 Viimein henkens heitti Jeesus Rakkahin. /: Tien näin meile laittoi paratiisihin. :/</p>
    <p>13 Nyt olema vaphaat synnin kuormasta. /: Kiitos sulle, Ylkä, armos eđestä! :/</p>
    <p>14 Kotoranta näkkyy maasta Gosenin. /: Riemun halu synttyy häihin ijäishiin! :/</p>
    <p>15 Tervettulemasta, rakas morsian. /: Yljän häitä viethään taivhaan kunnihaan! :/</p>
    <p>16 Siionista kaikkuu laulu suloinen. /: Muret iloks’ muuttuu seurass’ enkeliin. :/</p>
    <p>17 Sielä voiton juhlaa alan viettämhään. /: Kiitän riemusuula sinnuu enämen. :/</p>
    <p>18 Sulle kiitos olkhoon, Ylkä armahin! /: Taivahassa soikhoon rintan’ helleemin. :/</p>
    <p xml:lang="nob"><em type="italic">846 </em> Aurinkomma ylösnousi (Kv) To tekster i notebildet </p>
    <p xml:lang="nob">Morgonsola varmar kjærleg</p>
    <p xml:lang="nob"><em type="italic">T </em>Leonard Tyyppö 1902 </p>
    <p xml:lang="nob"><em type="italic">O </em>Heidi Strand Harboe 2011 </p>
    <p xml:lang="nob"><em type="italic">M </em>Jonas Andersson 1889 </p>
    <p><em type="italic">S </em>Jaakko Linjama xxxx </p>
    <p>1 Aurinkomma ylösnousi, paistaa voittovaarala. Lämmin valo hänest’ loistaa, surut, murheet poistaa meist’. Kokhoon tulkkaa, taivhaan linnut, suvi-ilmaa hengittämhään! Visertäkkää, pienet leivot, oksil’ tuorheen viinipuun.</p>
    <p>2 Kylmä talvi poijes meni, myrskysää oon loppunu, lumipilvet hajoitetut, kylmä sumu selviny. Lehđet puhkeevat jo puihin, valkoruusut kasvaa maast’. Lounatuuli hiljaisenna Etelästa puhalttaa.</p>
    <p>3 Kesälinnut iloisenna lenttää ilmass’ lämpimäss’. Sulanheela syđämellä laulaa toukomettiset. Elämä ja auttuus loistaa Herran seurakunnassa. Aurinko oon ristin päälä valkea ja punainen.</p>
    <p>4 Armonhenki täyttää rinnat murheeliset ilola. Rauhan tyven, puhđas ilma Jeesuksesta virtoaa. Epäilysten alta noussee sieluni sinnuu kiittämhään. Ikävöitten täältä päästä kotimaahan ikuisheen.</p>
    <p><em type="italic">864 </em> Henkensä antoi hän, kaikki ken loi (Kv) To tekster i notebildet </p>
    <p xml:lang="nob">Skaperen døde, oppgav sin ånd</p>
    <p xml:lang="nob"><em type="italic">T </em>Gustaf Skinnari 1888 </p>
    <p xml:lang="nob"><em type="italic">O </em>Til norsk 2011 </p>
    <p xml:lang="nob"><em type="italic">M </em>Kvensk tradisjon etter Leif og Inga Dørmænen, Varanger </p>
    <p xml:lang="nob"><em type="italic">S </em>Einari Juntara xxxx </p>
    <p><em type="italic">1 </em>Henkensä antoi hän, kaikki ken loi, verensä ristilä voittoma toi, Siionin vaarala pasuuna soi, kirkkhaasti paistaa Saalemin koi. </p>
    <p><em type="italic">2 </em>Vartijan ääni se kuuluupi vaan, ette mie heti jo siirttyyt saan, lenttäät ko kyyhkyinen poikki tään maan. Toisensa sielä taas kohđathaan. </p>
    <p><em type="italic">3 </em>Hyvästi, piskuinen lauma, nyt jää toivoss', ett' loppuu tää myrskyinen sää. Hetipä matkama loppuuki tää; Kiitos ett’ kyynelten matkal’ oon pää. </p>
    <p><em type="italic">4 </em>Kerran met uuđessa Saalemin maass' ilola toisema kohtaama taas. Riemuitten voitosta veisata saa, ei hylkkää Jeesus morsiantaan. </p>
    <p><em type="italic">894 </em> Pois, pois jo kuuluu kuttumus (Kv) To tekster i notebildet </p>
    <p xml:lang="nob">Far ut, høyr kallet lyder no (N)</p>
    <p xml:lang="nob"><em type="italic">T </em>Oskar Heikki Jussila omkr 1950 (Kv) </p>
    <p xml:lang="nob"><em type="italic">O </em>Arve Brunvoll 2011 (N) </p>
    <p xml:lang="nob"><em type="italic">M </em>Kvensk tradisjon etter Ida Tuomainen, Vadsø 1973 </p>
    <p xml:lang="nob"><em type="italic">S </em>Bjørn Andor Drage 2011 </p>
    <p>1 Pois, pois jo kuuluu kuttumus, pois maalta vierahalta. Pois murheesta ja vaivasta ilhoon ja kunniahan.</p>
    <p>2 Se ääni kauniist’ kajattaa, mikä poijes kuttuu täältä: Tule jo ilhoon ijäisheen surun ja murheen säältä!</p>
    <p>3 Vaan mikä oon mun eđessäin, joka niin kovin pauhaa? Se oonpi virta kuoleman, joka mun laskee rauhaan.</p>
    <p>4 Jo yli virran siinttääpi ihana rauhan ranta. Maast’, jonka Isä Jumala lapsilens armost’ anttaa.</p>
    <p>5 Sen ihanuutta muistela ei taiđa kieli mulla, vaikk’ syđämeni usheesti tunttee sen suloisuutta.</p>
    <p>6 Siel’ ristiki jo poissa oon, ei vaivaa kiussauskhaan, ei vuođa sielä kyynelheet, ei nouse huokkauskhaan.</p>
    <p>7 Siel’ kyynelheetki pyyhkiivä oon multa Jeesukseni. Hän laskee seurhaan enkeliin veissaamhaan kiitokseksi.</p>
    <p>8 Siel’ ääni kaunis kajattaa ja kielet kilvan kiittää, ostettu lauma ko aloittaa ijäistä voitonvirttä.</p>
    <p>9 Mun syđämeni ylekhöön ain’ vanhurskaitten kansa veissaamhaan kiitost’ Herrale suuresta armostansa.</p>
    <p>10 Ko voimani jo heikko oon, ja riuttuu ruumhiiniki, niin kyllä Herra armossans korjaapi sieluiseni.</p>
  </body>
</document>
