<document xml:lang="fkv" id="no_id"><header><title>Herra Jeesus verellänsä</title><genre code="ficti"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><wordcount>194</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision$; </version></header><body><p xml:lang="nob"><em type="italic">201 </em>Herra Jeesus verellänsä (Kv) To tekster i notebildet </p>
<p xml:lang="nob">Herren Jesus har med blodet (ny)</p>
<p xml:lang="nob"><em type="italic">T </em>Pekka Fr. Lappalainen 1908 </p>
<p xml:lang="nob"><em type="italic">O </em>Til norsk 2011 </p>
<p xml:lang="nob"><em type="italic">M </em>Folketone fra Varanger </p>
<p>1. Herra Jeesus verelänsä</p>
<p>maksoi syntivelkani,</p>
<p>Golgatalla kuolessansa</p>
<p>täytti lainki tähteni.</p>
<p>2. Syntikuormani hän kantoi,</p>
<p>kuolon kärsi eđestäni,</p>
<p>rikokseni antheeks’ antoi,</p>
<p>ijäksi net hukutti.</p>
<p>3. En nyt töitä ennää haje</p>
<p>autuhaaksi tullaksen’.</p>
<p>Jeesus yksin kaikki teki,</p>
<p>siitä nyt vain iloitten.</p>
<p>4. Suuruus minun synttiini</p>
<p>tutkiin ei vähene,</p>
<p>ansihoon vaan Jeesukseni</p>
<p>pois net kaikki hälvenee.</p>
<p>5. Voittonsa osalisuutheen</p>
<p>uskossa mun istutti,</p>
<p>ikuiseksi morssiiksensa</p>
<p>hengelänsä kihlasi.</p>
<p>6. Uskossa nyt saan omistaat</p>
<p>auttuuteni täälä jo.</p>
<p>Sitte silmin kattela saan,</p>
<p>ko mie pääsen kotio.</p>
<p>7. Jeesukseni rakkhautta</p>
<p>kyllin en voi muistela,</p>
<p>laulaisin nyt siitä, mutta</p>
<p>kieleni oon kankea.</p>
<p>8. Vaan sen varmhaan tieđän, että</p>
<p>sitte laulu toisin käy,</p>
<p>ko ei yhthään kyynelheitä</p>
<p>ennää silmissäni näy.</p>
<p>9. Haminhaan nyt tullee laiva</p>
<p>koti taivhaan aukeaa.</p>
<p>Unheettuupi tuska, vaiva</p>
<p>nauttiissani kunniaa.</p>
<p>10. Katton taivhaan ihanuutta,</p>
<p>jonka osakseni saan;</p>
<p>sielä laulan virttä uutta</p>
<p>kiitokseksi Karittan.</p>
<p>11. Siel' oon ilo kyynelheittä,</p>
<p>sielä kieli aivan uus.</p>
<p>Sielä Ylkkää estehittä</p>
<p>kattelhaan, oi kaunheus!</p>
<p>12. Pyhä, Pyhä! Jumalalle</p>
<p>nyt jo veissaan päälä maan;</p>
<p>sielä jatkaan Karittalle</p>
<p>halleluja ainihaan.</p>
</body></document>
