<document xml:lang="fkv" id="no_id"><header><title>Jumalanpalvelus Porsangissa</title><genre code="ficti"/><author><unknown/></author><wordcount>370</wordcount><conversion_status type="standard"/><availability><license type="standard"/></availability><origFileName>kvenskliturgi2012v5_word_fkv.docx</origFileName><parallel_text xml:lang="nob" location="kvenskliturgi2012v5_word_nob.odt"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Jumalanpalvelus</p>
<p>Porsangissa</p>
<p>Preluuti</p>
<p>Alkurukkous – Lukkarinrukkous</p>
<p>Herra! Mie olen tullu tänne sinun pyhhään talhoon kuulemhaan mitä sie, Herra Jumala, minun Luoja, sie, Herra Jeesus, minun Vapattaaja, sie, Pyhä Henki, minun lohðuttaaja elämässä ja kuolemassa, aiot saarnata minule. Herra! Aukase nyt minun syðämen sinun Pyhän Hengen kautta, niin ette mie sinun sanan kautta opin suremhaan minun synttii, ja elämässä ja kuolemassa uskomhaan Jeesuksheen, ja joka päivä tekemhään parannuksen pyhässä elämässä. Sen kuulisit ja tekisit sie Jeesuksen Kristuksen kautta. Aamen.</p>
<p>Alkuvirsi</p>
<p>Alkusanat</p>
<p>Rakas seurakunta. Armo olkhoon teile ja rauha Jumalalta, meiðän Isältä, Ja Herralta Jesukselta Kristukselta.</p>
<p>Oon kirjotettu ...</p>
<p>Näin oon Herran sanat.</p>
<p>Uskontunnustus</p>
<p>Liturgi:</p>
<p>Tunnustama meiðän pyhän uskon.</p>
<p>(Seurakunta noussee seisomhaan.)</p>
<p>Kaikin:</p>
<p>Mie uskon Jumalhaan, kaikkivalttihaasheen, Taivhaan ja mailman luojhaan.</p>
<p>Mie uskon Jeesuksheen Kristuksheen, Jumalan ainutsyntyisheen Poikhaan, meiðän Herrhaan,</p>
<p>sikkiintyny Pyhän Hengen kautta, jonka Neittyt Maaria synnytti, piinattu Pontius Pilatuksen alla, risthiinnaulittu, kuollu ja hauðattu, meni kuolemanvaltakunthaan, nousi ylös kolmantena päivänä, meni taivhaasheen, istuu Jumalan kaikkivalttihaan Isän oikkeela puolela ja tullee takasin tuomittemhaan elläävii ja kuolheita.</p>
<p>Mie uskon Pyhhään Henkheen, pyhhään tavalisheen kirkhoon, pyhhiin valtakunthaan, synttiin antheeksi antamisheen, ruumhiin ylösnousemisheen,</p>
<p>ja ikuisheen elämhään.</p>
<p>Apuliturgi:</p>
<p>Ole, Jumala, luppaukses jälkkheen leskiin suoja ja orpolasten isä. Anna kaikile sairhaila ja surulisile lievitystä ja lohðutusta,</p>
<p>Tule armolisesti avuksi kiusatuile, ja heile jokka oon kuoleman häðässä. Ole heiðän voima, jokka kärsithään ahðistusta Jesuksen nimen tähðen. Anna rauhalisen ja onnelisen yhteiselämän, hyvän ja otolisen sään,</p>
<p>Oikkeemielisen ja kristilisen neuvon meiðän työhöön!</p>
<p>Isä meiðän</p>
<p>Isä meiðän, joka olet taivhaassa! Pyhitetty olkhoon sinun nimi.</p>
<p>Likenytkhöön sinun valtakunta.</p>
<p>Tapattukhoon sinun tahto. Niin maassa,</p>
<p>niinko taivhaassaki. Anna meile tänä päivänä meiðän jokapäiväisen leivän. Ja anna meile meiðän synnit antheeksi, niinko metki annama antheeksi meiðän velvolisile. Ja älä johðata meitä kiussauksheen, mutta päästä meiðät pahasta. Sillä sinun oon valtakunta, voima, ja kunnia ijänkaikkisesti.</p>
<p>Herra siunatkhoon sinnuu ja varjelkhoon sinnuu! Herra antakhoon kasvot loistaat sinun yli ja olkhoon sinule armolinen!</p>
<p>Herra kääntäkhöön kasvot sinun pääle ja antakhoon sinule rauhan!</p>
<p>Loppurukkous</p>
<p>Lukkari:</p>
<p>Herra! Mie kiitän sinnuu sillä ko sie olet opettanu minule mitä sie halluut ette mie piðän tehðä. Auta nyt minnuu, minun Jumala, sinun Pyhän Hengen kautta ja Jeesuksen Kristuksen tähðen niin ette mie säilytän sinun sanan puhthaassa syðämessä, lujennun uskossa, parannun pyhässä elämässä ja saan lohðutuksen elämässä ja kuolemassa! Aamen Jeesuksen nimheen.</p>
</body></document>
