<document xml:lang="fkv" id="no_id"><header><title/><genre code="ficti"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><wordcount>477</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><parallel_text xml:lang="nob" location="kvensk_liturgi_nob.odt"/><metadata><uncomplete/></metadata><version>XSLtemplate $Revision: 105844 $; file-specific xsl  Revision; common.xsl  $Revision$; </version></header><body><p>Preluuti</p>
<p>Alkurukkous –</p>
<p>Lukkarinrukkous</p>
<p>Herra! Mie olen tullu tänne sinun pyhhään talhoon kuulemhaan mitä sie,</p>
<p>Herra Jumala, minun Luoja, sie, Herra Jeesus, minun Vapattaaja, sie, Pyhä Henki, minun lohðuttaaja elämässä ja kuolemassa,</p>
<p>aiot saarnata minule.</p>
<p>Herra! Aukase nyt minun syðämen sinun Pyhän Hengen kautta,</p>
<p>niin ette mie sinun sanan kautta opin suremhaan minun synttii,</p>
<p>ja elämässä ja kuolemassa uskomhaan Jeesuksheen,</p>
<p>ja joka päivä tekemhään parannuksen pyhässä elämässä.</p>
<p>Sen kuulisit ja tekisit sie Jeesuksen Kristuksen kautta.</p>
<p>Aamen.</p>
<p>Alkuvirsi</p>
<p>Alkusanat</p>
<p>Rakas seurakunta.</p>
<p>Armo olkhoon teile</p>
<p>Ja rauha Jumalalta, meiðän Isältä,</p>
<p>Ja Herralta Jeesukselta Kristukselta.</p>
<p>Kyrie eleison</p>
<p>Kyrie eleison, Jumala meiðän Isä, armatta minnuu.</p>
<p>Kriste eleison, Herra Kristus, armatta minnuu.</p>
<p>Kyrie eleison, Pyhä Henki, armatta minnuu.</p>
<p>Gloria</p>
<p>Pappi:</p>
<p>Kunnia olkhoon Jumalale korkkeuðessa!</p>
<p>Seurakunta:</p>
<p>Ja rauha maan pääle, ja ihmisile hyvä tahto!</p>
<p>1. Tekstinlukeminen</p>
<p>Oon kirjotettu ...</p>
<p>Näin oon Herran sanat.</p>
<p>Uskontunnustus</p>
<p>Tunnustama meiðän pyhän uskon.</p>
<p>(Seurakunta noussee seisomhaan.)</p>
<p>Mie uskon Jumalhaan,</p>
<p>kaikkivalttihaasheen</p>
<p>Taivhaan ja mailman luojhaan.</p>
<p>Mie uskon Jeesuksheen Kristuksheen,</p>
<p>Jumalan ainutsyntyisheen Poikhaan,</p>
<p>meiðän Herrhaan,</p>
<p>sikkiintyny Pyhän Hengen kautta,</p>
<p>jonka Neittyt Maaria synnytti,</p>
<p>piinattu Pontius Pilatuksen alla,</p>
<p>risthiinnaulittu, kuollu ja hauðattu,</p>
<p>meni kuolemanvaltakunthaan,</p>
<p>nousi ylös kolmantena päivänä,</p>
<p>meni taivhaasheen,</p>
<p>istuu Jumalan kaikkivalttihaan</p>
<p>Isän oikkeela puolela</p>
<p>ja tullee takasin tuomittemhaan elläävii ja kuolheita.</p>
<p>Mie uskon Pyhhään Henkheen,</p>
<p>pyhhään tavalisheen kirkhoon,</p>
<p>pyhhiin valtakunthaan,</p>
<p>synttiin antheeksi antamisheen,</p>
<p>ruumhiin ylösnousemisheen,</p>
<p>ja ikuisheen elämhään.</p>
<p>Seurakunta laulaa:</p>
<p>Aamen.</p>
<p>Virsi</p>
<p>2. Tekstinlukeminen</p>
<p>Tämä pyhä evankeeliumi oon kirjotettu  Paavalin ensimäisessä preevissä korintilaisile, ensimäisessä luvussa:</p>
<p>Näin oon Herran sanat</p>
<p>Pyhitä meitä tottuuðessa</p>
<p>Sinun sanat oon tottuus</p>
<p>Virsi</p>
<p>Saarna</p>
<p>Tämä pyhä evankeeliumi oon kirjotettu  Markkuksen kahðenessatoista  luvussa:</p>
<p>Virsi</p>
<p>Kuulutukset</p>
<p>Esirukkous</p>
<p>Pappi:</p>
<p>Ole, Jumala, luppaukses jälkkheen leskiin suoja ja orpolasten isä.</p>
<p>Anna kaikile sairhaila ja surulisile lievitystä ja lohðutusta,</p>
<p>Tule armolisesti avuksi kiusatuile, ja heile jokka oon kuoleman häðässä.</p>
<p>Ole heiðän voima, jokka kärsithään ahðistusta Jesuksen nimen tähðen.</p>
<p>Anna rauhalisen ja onnelisen yhteiselämän, hyvän ja otolisen sään,</p>
<p>Oikkeemielisen ja kristilisen neuvon meiðän työhöön!</p>
<p>Seurakunta:</p>
<p>Herra, kuule meiðän rukkouksen!</p>
<p>Isä meiðän</p>
<p>Isä meiðän, joka olet taivhaassa!</p>
<p>Pyhitetty olkhoon sinun nimi</p>
<p>Likenytkhöön sinun valtakunta</p>
<p>Tapattukhoon sinun tahto</p>
<p>Niin maassa, niinko taivhaassaki</p>
<p>Anna meile tänä päivänä meiðän jokapäiväisen leivän</p>
<p>Ja anna meile meiðän synnit antheeksi</p>
<p>Niinko metki annama antheeksi meiðän velvolisile</p>
<p>Ja älä johðata meitä kiussauksheen</p>
<p>Mutta päästä meiðät pahasta</p>
<p>Sillä sinun oon valtakunta,</p>
<p>voima, ja kunnia</p>
<p>ijänkaikkisesti</p>
<p>Aamen</p>
<p>Virsi</p>
<p>Siunaus</p>
<p>Pappi:</p>
<p>Ylistämä Herraa</p>
<p>Seurakunta nousee ja laulaa:</p>
<p>Jumalale kiitos</p>
<p>Halleluujaa</p>
<p>Halleluujaa</p>
<p>Halleluujaa</p>
<p>Pappi:</p>
<p>Ottakkaa vasthaan Herran siunauksen:</p>
<p>Herra siunatkhoon sinnuu ja varjelkhoon sinnuu!</p>
<p>Herra antakhoon kasvot loistaat sinun yli ja olkhoon sinule armolinen!</p>
<p>Herra kääntäkhöön kasvot sinun pääle ja antakhoon sinule rauhan!</p>
<p>Seurakunta laulaa:</p>
<p>Aamen. Aamen. Aamen</p>
<p>Loppurukkous</p>
<p>Lukkari:</p>
<p>Herra!</p>
<p>Mie kiitän sinnuu</p>
<p>sillä ko sie olet opettanu minule mitä sie halluut ette mie pið  än  tehðä.</p>
<p>Auta nyt minnuu, minun Jumala,</p>
<p>sinun Pyhän Hengen kautta</p>
<p>ja Jeesuksen Kristuksen tähðen</p>
<p>niin ette mie säilytän sinun sanan puhthaassa syðämessä,</p>
<p>lujennun uskossa,</p>
<p>parannun pyhässä elämässä</p>
<p>ja saan lohðutuksen elämässä ja kuolemassa!</p>
<p>Aamen Jeesuksen nimheen.</p>
<p>Postluuti</p>
</body></document>
