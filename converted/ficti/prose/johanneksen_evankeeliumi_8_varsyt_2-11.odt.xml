<document xml:lang="fkv" id="no_id"><header><title/><genre code="ficti"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>183</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Johanneksen evankeeliumi 8. luku värsyt 2-11.</p>
<p>2. Varhain toisena aamuna hän tuli taas temppelhiin. Koko ihmisjoukko kokkontui hänen ympäri, ja hän istui opettamhaan heitä.</p>
<p>3. Sitte kirjanoppinheet ja fariseukset tulthiin vaimon kansa jonka het olthiin ottanheet kiini aviorikoksessa.</p>
<p>Het tuothiin hänen esile</p>
<p>4. ja sanothiin: ”Mestari, tämän vaimon oon otettu kiini ko oli tekemässä aviorikosta.</p>
<p>5. Mooseksen laki käskee meiđät kivittäät semmossii vaimoi. Mutta mitä sie sanot?”</p>
<p>6. Näin het sanothiin ja freistathiin puijata häntä niin ette saatettais syyttäät häntä siitä. Jeesus kumartui alas ja kirjotti sormela maahaan.</p>
<p>7. Mutta ko het jatkuuvasti kysythiin, hän oikasi sölän ja sanoi: ”Se teistä joka oon synnitön, saapi viskata sen ensimäisen kiven häntä vasten   .”</p>
<p>8. Sitte hän kumartui taas ja kirjotti maahaan.</p>
<p>9. Ko het kuulthiin sen, het jätethiin paikan, toinen toisen pörässä, vanhemmat ensisti. Lopuksi Jeesus oli siinä yksin, ja vaimo seisoi hänen eđessä.</p>
<p>10. Sitte hän oikasi sölän ja kysyi: ”Vaimo, missä het oon? Eikö yksikhään ole tuominu sinnuu?”</p>
<p>11. Hän vastasi: ”Ei, Herra, ei yksikhään.” Sitte Jeesus sanoi: ”En miekhään tuomitte sinnuu. Mene nyt, ja äläkä nyt tästä saakka ennää synttii tehe!”</p>
</body></document>
