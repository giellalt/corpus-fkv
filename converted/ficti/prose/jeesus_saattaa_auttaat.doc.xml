<document xml:lang="fkv" id="no_id"><header><title> 
Jeesus saattaa auttaat
</title><genre code="ficti"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>126</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version></header><body><p>Jeesus saattaa auttaat</p>
<p xml:lang="nob">Jesus kan hjelpe</p>
<p>Nyt sie olet oppinu iltarukkouksii ja aamurukkouksii.</p>
<p>Piian sie saattat joitaki muita rukkouksii kansa?</p>
<p>Mutta et sie joka kerta tartte</p>
<p>rukkoila sitä rukkousta minkä sie entisestä saataat.</p>
<p>Kyllä sie puhut raavhaittiin kansa paljoista assiista.</p>
<p>Niin sie saattat puhhuut Jeesuksenki kansa.</p>
<p>Jeesus oon sanonu ette met saatama</p>
<p>muistela kaikki hänele ko rukkoilema.</p>
<p>Joskus met pölkkäämä.</p>
<p>Joskus met tykkäämä ette jotaki oon vaikkeeta.</p>
<p>Sillon met saatama pyyttäät Jeesukselta appuu.</p>
<p>Met emmä tartte sannoot sitä kovala ääneläkhään.</p>
<p>Jeesus kuulee mitä met sanoma</p>
<p>vaikka met puhuma ilman äänettä.</p>
<p>Met saatama rukkoila kaikkiin eðestä joita met rakastama.</p>
<p><em type="italic">(Kukahan se saattaa olla?) </em></p>
<p>Met saatama rukkoila niitten eðestä jokka oon sairhaat,</p>
<p>ja jokka kärsithään.</p>
<p><em type="italic">(Tunnetko yhthään jokka oon sairhaat?) </em></p>
<p>Oonko mithään mistä sie halluut</p>
<p>rukkoila Jeesuksele nyt?</p>
</body></document>