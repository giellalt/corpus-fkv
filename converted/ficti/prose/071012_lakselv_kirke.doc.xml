<document xml:lang="fkv" id="no_id">
  <header>
    <title> 
Preken
</title>
    <genre code="ficti"/>
    <author>
      <unknown/>
    </author>
    <translator>
      <person firstname="Terje" lastname="Aaronsen" sex="m" born="1947" nationality="NO"/>
    </translator>
    <year>2012</year>
    <wordcount>1693</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">
      <em type="bold">Joh. 7,14-17. Lakselv 7. oktober 2012. Kvensk/norsk gudstjeneste </em>
    </p>
    <p xml:lang="nob"><em type="italic">Min lære kommer fra ham som har sendt meg, </em>sier Jesus.* </p>
    <p><em type="italic">Minun oppi tullee häneltä joka oon lähättäny minun </em>, Jeesus sannoo. </p>
    <p xml:lang="nob">Jesu ord kommer fra Gud.*</p>
    <p>Jeesuksen sanat tulhaan Jumalalta.</p>
    <p xml:lang="nob">De er ord som virker.*</p>
    <p>Net oon sanat mikkä toimithaan.</p>
    <p xml:lang="nob">Dette kan minne om maskene til konfirmantene.*</p>
    <p>Tämä saattaa muistuttaat rippiläisten maskoi.</p>
    <p xml:lang="nob">For noen uker siden hadde vi presentasjon av konfirmantene.*</p>
    <p>Muutampi viikko aikkaa meilä oli rippiläisten presenteeraus.</p>
    <p xml:lang="nob">Vi viste fram masker de hadde laget.*</p>
    <p>Met näytimä maskoi miitä het olthiin laittanheet.</p>
    <p xml:lang="nob">Maskene er avtrykk av oss, en slags kopier.*</p>
    <p>Maskat oon jäljet meistä, jonkulaiset kopiot.</p>
    <p xml:lang="nob">Vi nevnte også at Gud bruker masker.*</p>
    <p>Met mainittima kans ette Jumala käyttää maskoi.</p>
    <p xml:lang="nob">Vi ser ham aldri direkte.*</p>
    <p>Emmä met koskhaan näje häntä suoraa.</p>
    <p xml:lang="nob">Han handler bak masker.*</p>
    <p>Hän toimii maskoin takana.</p>
    <p xml:lang="nob">Noen ganger er det vi som er hans masker.*</p>
    <p>Joskushan met olema hänen maskat.</p>
    <p xml:lang="nob">Og ikke minst er Jesus en Guds maske.*</p>
    <p>Ja erityisesti Jeesus oon Jumalan maska.</p>
    <p xml:lang="nob">Han er et avtrykk av Gud.*</p>
    <p>Hän oon jälki Jumalasta.</p>
    <p xml:lang="nob">Slik Jesus opptrer, slik er Gud.*</p>
    <p>Niin ko Jeesus oon, niin oon Jumala.</p>
    <p xml:lang="nob">Slik er det også med det Jesus sier.*</p>
    <p>Niin oon kans se mitä Jeesus sannoo.</p>
    <p xml:lang="nob">Han kan si myndige ord, ord fra Gud.*</p>
    <p>Hän saattaa sanoot kovvii Jumalan sannoi.</p>
    <p xml:lang="nob">Det var ord som hadde virkning på mennesker.*</p>
    <p>Net olthiin sanat miilä oli merkitys ihmisile.</p>
    <p xml:lang="nob"><span type="quote" xml:lang="nob">«Han lærer med myndighet»</span>, sa folk.*</p>
    <p>”Hän opettaa auttoriteetila,” ihmiset sanothiin.</p>
    <p xml:lang="nob">Et eksempel på det, er at Jesus kunne tilsi mennesker syndenes forlatelse.*</p>
    <p>Yks esimerkki siitä oon ette Jeesus saattoi anttaat ihmisile synnit antheeksi.</p>
    <p xml:lang="nob"><span type="quote" xml:lang="nob">«Dine synder er deg tilgitt»</span>, kunne han si.*</p>
    <p>”Sinun synnit oon sinule annettu antheeksi,” hän saattoi sannoot.</p>
    <p xml:lang="nob">Vi kjenner vel fortellingen om den lamme som ble båret til Jesus.*</p>
    <p>Methän tunnema muisteluksen halvaantunheesta miehestä jonka kannethiin paarila Jeesuksen tykö.</p>
    <p xml:lang="nob">(Markus 2, 1-12) Jesus talte til mennesker inne i et hus.*</p>
    <p>(Markkuksen evank. 2, 1-12) Jeesus oli saarnaamassa ihmisile yhðessä talossa.</p>
    <p xml:lang="nob">Det var fullt av mennesker der.*</p>
    <p>Sielä oli täynä ihmissii.</p>
    <p xml:lang="nob">De som bar den lamme gikk opp på det flate taket.*</p>
    <p>Het jokka kannethiin halvaantunhetta miestä, kiikuthiin silleele katole.</p>
    <p xml:lang="nob">Der tok de vekk en lem.*</p>
    <p>Siitä het otethiin poijes lunkan.</p>
    <p xml:lang="nob">Så firte de båren med den lamme ned foran Jesus.*</p>
    <p>Sitte het laskethiin halvaantunheen alas Jeesuksen etheen.</p>
    <p xml:lang="nob">Da Jesus så deres tro, sa han:*</p>
    <p>Ko Jeesus näki heiðän uskon, hän sanoi:</p>
    <p xml:lang="nob"><span type="quote" xml:lang="nob">«Sønn, dine synder er deg tilgitt»</span>*</p>
    <p>”Poika, sinun synnit oon sinule annettu antheeksi.”</p>
    <p xml:lang="nob">Folk ble forskrekket.*</p>
    <p>Ihmiset pölästythiin.</p>
    <p xml:lang="nob">Det var da bare Gud som kunne tilgi synder.*</p>
    <p>Ainuasti Jumala saattoi anttaat synnit antheeksi.</p>
    <p xml:lang="nob">Han satte seg jo selv lik Gud.*</p>
    <p>Hän nosti ittesen Jumalan tasale.</p>
    <p>Men Jesus sa:*</p>
    <p>Mutta Jeesus sanoi:</p>
    <p xml:lang="nob">«Hva er lettest å si til den lamme:*</p>
    <p>”Mikä oon helppoin sannoot halvaantunheele:</p>
    <p xml:lang="nob"><em type="italic">Syndene dine er tilgitt </em>eller <em type="italic">Stå opp, ta båren din og gå?» </em></p>
    <p><em type="italic">Sinun synnit oon annettu antheeksi </em>tahi <em type="italic">Nouse, ota paarin ja mene?” </em></p>
    <p xml:lang="nob"><em type="italic">* </em>Deretter sa han til den lamme:* </p>
    <p>Sitte hän sanoi halvaantunheele:</p>
    <p xml:lang="nob"><span type="quote" xml:lang="nob">«Stå opp og gå hjem.»</span>*</p>
    <p>Nouse ylös, ja mene kothiin.”</p>
    <p xml:lang="nob">Med det ville Jesus vise at han hadde makt til å få den lamme frisk <em type="italic">og </em>til å tilgi synder.* </p>
    <p>Jeesus haluis sillä näyttäät ette hänelä oon valta saaða halvaantunheen tervheeksi <em type="italic">ja </em>anttaat synnit antheeksi. </p>
    <p xml:lang="nob">Begge delene kommer fra Gud.*</p>
    <p>Molemmat tulhaan Jumalalta.</p>
    <p xml:lang="nob">Begge delene er Guds gjerninger.*</p>
    <p>Molemmat oon Jumalan tehot.</p>
    <p xml:lang="nob">Gud er den som gjør frisk,*</p>
    <p>Jumala oon se joka tekkee tervheeksi,</p>
    <p xml:lang="nob">ved hjelp av andre mennesker, ved medisiner.*</p>
    <p>toisten ihmisten avula, medisiinilä.</p>
    <p xml:lang="nob">Og Gud er den som kan tilgi.*</p>
    <p>Ja Jumala oon se joka saattaa anttaat antheeksi.</p>
    <p xml:lang="nob">Vi kan også tilgi.*</p>
    <p>Metki saatama anttaat antheeksi.</p>
    <p xml:lang="nob">Vi kan tilgi, og vi tilgir, vondt som andre har gjort mot oss.*</p>
    <p>Met saatama anttaat antheeksi, ja annama antheeksi pahan mitä toiset oon tehnheet meile.</p>
    <p xml:lang="nob">Men det er en grense.*</p>
    <p>Mutta siinä oon raja.</p>
    <p xml:lang="nob">Vi kan ikke tilgi det noen har gjort mot andre mennesker.*</p>
    <p>Met emmä saata anttaat antheeksi mitä toiset oon tehnheet toisile ihmisile.</p>
    <p xml:lang="nob">Vi kan ikke tilgi det noen har gjort mot noen andre enn meg.*</p>
    <p>Met emmä saata anttaat antheeksi sitä mitä toiset oon tehnheet muile ko minule.</p>
    <p xml:lang="nob">Det er nettopp det Jesus gjør.*</p>
    <p>Se oon justhiin mitä Jeesus tekkee.</p>
    <p xml:lang="nob">Han tilgir synd som ikke er rettet mot ham.*</p>
    <p>Hän anttaa antheeksi synnit mikkä ei ole merkitetty häntä vasthaan.</p>
    <p xml:lang="nob">Derfor blir folk opprørte.*</p>
    <p>Sentähðen ihmiset suututhaan.</p>
    <p xml:lang="nob">Bare Gud kan gjøre slikt.*</p>
    <p>Jumala tyhä saattaa tehðä semmosta.</p>
    <p xml:lang="nob">Det er en hendelse fra nyere tid som viser det vanskelige i dette med å tilgi.*</p>
    <p>Yks tapattuma nykysemmistä aijoista näyttää ette oon vaikkee anttaat antheeksi.</p>
    <p xml:lang="nob">Simon Wiesenthal, som mange husker som en som sporet opp krigsforbrytere,*</p>
    <p>Simon Wiesenthal, jonka monet muistethaan sotarikolisten hakemistyöstä,</p>
    <p xml:lang="nob">kom som ung gutt i én av nazistenes konsentrasjonsleire.*</p>
    <p>tuli nuorena poikana nazistiin konsentrasuunileirhiin.</p>
    <p xml:lang="nob">En dag ble han, som jøde, hentet ut av leiren.*</p>
    <p>Yhthenä päivänä hänen, jutalaisena, nouðethiin leiristä.</p>
    <p xml:lang="nob">Han ble ført bort til et feltsykehus i nærheten.*</p>
    <p>Hänen viethiin yhtheen likheisheen sotakenttäsikhuushiin.</p>
    <p xml:lang="nob">I en seng der lå en annen ung gutt.*</p>
    <p>Siinä yhðessä sängyssä makasi toinen nuori poika.</p>
    <p xml:lang="nob">Det var en ung SS-soldat.*</p>
    <p>Se oli nuori SS-sotamies.</p>
    <p xml:lang="nob">SS-soldatene var de verste av Hitlers tropper.*</p>
    <p>SS-sotamiehet olthiin pahhimmet Hitlerin sotaväestä.</p>
    <p xml:lang="nob">De gikk med dødningeskalle i uniformslua,*</p>
    <p>Heilä oli koulemankallo uniformilakissa,</p>
    <p xml:lang="nob">som tegn på at de førte død med seg.*</p>
    <p>merkkinä siitä ette kuolema oli osa heistä.</p>
    <p xml:lang="nob">Denne unge soldaten lå der hardt såret.*</p>
    <p>Nuori sotamies makais siinä kovin loukattuna.</p>
    <p xml:lang="nob">Han sa: «Jeg kommer til å dø.*</p>
    <p>Hän sanoi: ”Tulen kuolemhaan.”</p>
    <p xml:lang="nob">Men jeg klarer ikke å dø før jeg har snakket med en jøde om det jeg har vært med på.»*</p>
    <p>Mutta en saata kuolla ennen ko olen puhunu juutalaisen kansa siitä mitä olen ollu tekemässä.”</p>
    <p xml:lang="nob">Og så fortalte han om det han hadde vært med på på Østfronten, i Russland.*</p>
    <p>Ja sitte hän muisteli mitä hän oli ollu tekemässä Öystäsotakentälä, Ryssässä.</p>
    <p xml:lang="nob">Han fortalte om hvordan de i en landsby med jøder hadde kastet bensinkanner inn i hus og tent på.*</p>
    <p>Hän muisteli millä laila het juutalaiskylässä olthiin viskonheet bensiinikannoi tuppiin sisäle ja sytytänheet niitä.</p>
    <p xml:lang="nob">Husene ble straks overtent.*</p>
    <p>Tuvat sytythiin heti.</p>
    <p xml:lang="nob">Ut av vinduet i annen etasje i et brennende hus hoppet en skikkelse.*</p>
    <p>Klasista ulos toiselta kerralta pallaavasta tuvasta hyppäis yks haamo.</p>
    <p xml:lang="nob">Så hoppet én til, med et barn på armen.*</p>
    <p>Sitte vielä yks, lapsi sylissä.</p>
    <p xml:lang="nob">Før de kom ned til bakken, hadde maskingeværene gjennomhullet dem.*</p>
    <p>Ennenko het olthiin massa, olthiin jo masiipyssyn kuulat reikinheet heiðät.</p>
    <p xml:lang="nob">Etter å ha fortalt dette, så den unge soldaten på den like unge Wiesenthal.*</p>
    <p>Ko nuori sotamies oli muistelu tämän, hän kattoi yhtä nuoren Wiesenthalin pääle.</p>
    <p xml:lang="nob">«Jeg har ligget her lenge og vet at jeg kommer til å dø.*</p>
    <p>”Mie olen maannu tässä kauvon, ja mie tieðän ette mie tulen kuolemhaan.</p>
    <p xml:lang="nob">Men jeg har funnet ut at jeg ikke klarer å dø i fred før jeg har bekjent dette til en annen jøde.»*</p>
    <p>Mutta mie olen päässy selvile siitä ette en jaksa kuolla rauhassa ennen ko olen tunnustanu tämän juutalaisele.”</p>
    <p xml:lang="nob">Og han så med bedende øyne opp på den andre.*</p>
    <p>Ja hän kattoi toista, rukkoilu silmissä.</p>
    <p xml:lang="nob">Ventet han å få tilgivelse?*</p>
    <p>Oðottiko hän antheeksi antamista?</p>
    <p xml:lang="nob">Den unge Wiesenthal ble stående helt stille.*</p>
    <p>Nuori Wiesenthal jäi seisomhaan juuri hiljaa.</p>
    <p xml:lang="nob">Han klarte ikke å si et ord.*</p>
    <p>Hän ei jaksanu sannoot ei sannaakhaan.</p>
    <p xml:lang="nob">Så snudde han om og løp ut.*</p>
    <p>Sitte hän käännätti ja laukkoi ulos.</p>
    <p xml:lang="nob">Dagen etter fikk han høre at den unge soldaten var død.*</p>
    <p>Toisena päivänä hän sai kuulla ette nuori sotamies oli kuollu.</p>
    <p xml:lang="nob">Krigen tok slutt.*</p>
    <p>Sota loppui.</p>
    <p xml:lang="nob">Wiesenthal startet en organisasjon som sporet opp krigsforbrytere og fikk bragt dem for retten.*</p>
    <p>Wiesenthal aloitti organisasuunin mikä kuorais sotarikolissii ja sai heiðät oikkeuðen etheen.</p>
    <p xml:lang="nob">Han ble en berømt og aktet mann.*</p>
    <p>Hänestä tuli tunnettu ja arvostettu mies.</p>
    <p xml:lang="nob">Etter tjue år skrev han ned denne historien og sendte den til mange politikere, filosofer og andre.*</p>
    <p>Kakskymmentä vuotta jälkhiin hän kirjotti tämän muisteluksen ja lähätti sen paljoile politiikkeriile, filosooffiile ja muile.</p>
    <p xml:lang="nob">Han spurte:*</p>
    <p>Hän kysyi:</p>
    <p xml:lang="nob">«Gjorde jeg rett da jeg gikk ut, uten et ord?*</p>
    <p>Tehinkö mie oikheen silloin ko mie menin sannaa sanomatta?</p>
    <p xml:lang="nob">Dette har plaget meg i alle år.*</p>
    <p>Tämä oon kiusannu minnuu kaikkina näinä vuosina.</p>
    <p xml:lang="nob">Hva skulle jeg i tilfelle ha sagt?»*</p>
    <p>Mitä olisin siinä pitäny sannoot?</p>
    <p xml:lang="nob">Jeg vet ikke hva slags svar Wiesenthal fikk.*</p>
    <p>Mie en tieðä minkälaista vastausta Wiesenthal sai.</p>
    <p xml:lang="nob">Det vanskelige for Wiesenthal var kanskje ikke bare at det var så forferdelige ting han fikk høre om.*</p>
    <p>Vaikkein Wiesenthalile ei ollu piian net hirmuiset hommat mistä hän sai kuulla.</p>
    <p xml:lang="nob">Spørsmålet var vel også:*</p>
    <p>Kysymys olihan kans se:</p>
    <p xml:lang="nob">hadde han, bare fordi han var jøde,*</p>
    <p>oliko hänelä, vain juutalaisena,</p>
    <p xml:lang="nob">noen rett til å tilgi det som var gjort mot andre jøder langt borte i et fremmed land?*</p>
    <p>minkhäänlaista oikkeutta anttaat antheeksi sitä mitä olthiin tehnheet toisile juutalaisile kaukana vierhaassa maassa?</p>
    <p xml:lang="nob">Han hadde jo ikke på noen måte noen rett over deres liv.*</p>
    <p>Hänelähän ei ollu ei milläkhäänlaihiin oikkeutta heiðän elämän yli.</p>
    <p xml:lang="nob">Jeg kan tenke meg at slektninger av de drepte ville blitt fortørnet om en fremmed skulle tilgi.*</p>
    <p>Mie saatan ajatela ette tappanheitten sukulaiset olis suuttunheet jos outo ihminen olis antanu antheeksi.</p>
    <p xml:lang="nob">Wiesenthal var vel i en umulig situasjon,*</p>
    <p>Wiesenthalhan oli mahðottamassa olossa</p>
    <p xml:lang="nob">med én som angret og bekjente, men ikke kunne få tilgivelse.*</p>
    <p>ihmisen kansa joka katui ja tunnusti, mutta ei saattanu saaða antheeksi antamista.</p>
    <p xml:lang="nob">Nettopp dette er det Jesus gjør.*</p>
    <p>Juuri tämä oon mitä Jeesus tekkee.</p>
    <p xml:lang="nob">Han sier: <span type="quote" xml:lang="nob">«Dine synder er tilgitt.»</span>*</p>
    <p>Hän sannoo: ”Sinun synnit oon sinule annettu antheeksi.”</p>
    <p xml:lang="nob">Og folk blir opprørte.*</p>
    <p>Ja ihmiset suututhaan.</p>
    <p xml:lang="nob">Det går ikke an.*</p>
    <p>Eihän se ole mahðolista.</p>
    <p xml:lang="nob">I slike tilfeller er det bare han som har gitt livet som kan tilgi.*</p>
    <p>Tämmösissä tappauksissa oon juuri hän joka oon antanu elämän, joka saattaa anttaat antheeksi.</p>
    <p xml:lang="nob">Gud som har gitt livet.*</p>
    <p>Jumala oon antanu elämän.</p>
    <p xml:lang="nob">Den kristne tro er en tro på at Jesus har myndighet til å tilgi,*</p>
    <p>Kristinusko oon usko missä Jeesuksela oon antheeksiantamisen auttoriteetti,</p>
    <p xml:lang="nob">der bare Gud kan tilgi.*</p>
    <p>missä vain Jumala saattaa anttaat antheeksi.</p>
    <p xml:lang="nob">Han har myndighet til å si disse ord,*</p>
    <p>Hänelä oon auttoriteetti sannoot nämät sanat,</p>
    <p xml:lang="nob">ord som virker.*</p>
    <p>sanat mikkä toimithaan.</p>
    <p xml:lang="nob">Jesu makt er makten til å tilgi synder.*</p>
    <p>Jeesuksen valta oon synnin antheeksiantamisen valta.</p>
    <p xml:lang="nob">Amen.</p>
    <p xml:lang="nob">Amen.</p>
  </body>
</document>
