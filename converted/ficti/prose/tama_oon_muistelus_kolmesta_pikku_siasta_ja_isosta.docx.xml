<document xml:lang="fkv" id="no_id">
  <header>
    <title/>
    <genre code="ficti"/>
    <author>
      <unknown/>
    </author>
    <translator>
      <person firstname="Terje" lastname="Aaronsen" sex="m" born="NO" nationality=""/>
    </translator>
    <wordcount>271</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Tämä oon muistelus kolmesta pikku siasta ja isosta, hirveestä hukasta.</p>
    <p>Net kolme pikku sikkaa asuthiin muorin kans</p>
    <p>alimaisessa talossa luokan alla.</p>
    <p>Se iso, hirvee hukka asui yksin talossa luokan päälä. Talosta hän näki ette pikku siat naurethiin ja tierathiin koko pitken päivän.</p>
    <p>Yhtenä kaunhiina päivänä</p>
    <p>Sikamamma sanoi: ”Nyt, pojat,</p>
    <p>oletta jo niin isot ette pärjäättä</p>
    <p>itte yksin. Nyt tet saatta assuut</p>
    <p>teiðän omissa taloissa.”</p>
    <p>”Joo, olema jo niin isot!,” sanoi</p>
    <p>ensi pikku sika. ”Pärjäämä itte,”</p>
    <p>sanoi toinen pikku sika. ”Assuut</p>
    <p>meiðän omissa taloissa,”</p>
    <p>sanoi kolmas pikku sika. Ja sitte het</p>
    <p>pakathiin kaikki omat tavarat...</p>
    <p>... ja siirrythiin talosta luokan alta.</p>
    <p>”Hyvästi!” muori huusi heile. ”Ja älkkää unheettakkaa olla varovaiset siitä isosta, hirveestä hukasta. Hän syöpi pikku sikkoi!”</p>
    <p>”Sen met kyllä muistama,” sanothiin pikku siat.</p>
    <p>”Ii niin ko isossa,” sanoi ensi pikku sika.</p>
    <p>”Hoo niin ko hirveessä,” sanoi toinen pikku sika.</p>
    <p>”Hoo niin ko hukassa,” sanoi kolmas pikku sika.</p>
    <p>Sitte het viitathiin muorile ja kävelthiin ilosesti siitä pois.</p>
    <p>Heti het tulthiin isole puule missä oli tienhaara. ”Mie</p>
    <p>menen tätä tietä ja rakennan talon,” sanoi ensi pikku</p>
    <p>sika.</p>
    <p>”Sitte mie menen tätä toista tietä ja rakennan talon,”</p>
    <p>sanoi toinen pikku sika.</p>
    <p>”Mie jään tähään ja rakennan minun talon,” sanoi kolmas pikku sika.</p>
    <p>Sitte siat menthiin omhiin suunthiin.</p>
    <p>Ensi pikku sika rakensi talon pillistä. Yks, kaks, kolme ja hyp, hyp, hyp, sitte talo oli valmis. Ei se tullu niin kauniskhaan. Ja eikä se ollu olheenkhaan luja.</p>
    <p>”Mutta kuka siitä perustaa?” pikku sika sanoi. ”En halluu tehðä työtä ja palavoiða koko päivän. Mie tanssaan ja pellaan huiluu sen sijaksi.” Ja niin hän teki.</p>
    <p>Mutta reikäkannosta yks katteli häntä. Sillä oli halu saaða pikku sian murkinaksi.</p>
  </body>
</document>
