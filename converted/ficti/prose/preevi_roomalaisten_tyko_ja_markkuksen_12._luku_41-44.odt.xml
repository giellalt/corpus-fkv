<document xml:lang="fkv" id="no_id"><header><title>Preevi roomalaisten tykö, 13. luku</title><genre code="ficti"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>138</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Preevi roomalaisten tykö, 13. luku</p>
<p>7. Antakkaa kaikille, mitä heile kuuluu: veron sille joka veron pittää saaða, tullin sille joka tullin pittää saaða, pölön sille joka pölön pittää saaða, kunnian sille joka kunnian pittää saaða.</p>
<p>8. Älkkää kenelekhään olkkaa mithään velkkaa, muuta ko se ette rakastatte toinen toista: sillä joka rakastaa toista, se oon lain täyttäny.</p>
<p>Markkuksen evangeeliumi, 12. luku, 41.-44.</p>
<p>41. Ja Jeesus istui uhriarkun vastapäässä ja katteli, kunka kansa pani rahhaa uhriarkkhuun. Ja monet rikhaat panthiin paljon.</p>
<p>42. Niin tuli köyhä leski ja pani kaksi rahhaa, muutamman äyrin arvoiset.</p>
<p>43. Sitte Jeesus kuttui oppilapset hänen tykö ja sanoi heile: ”Totisesti mie sanon teile: Tämä köyhä leski oon pannu enämen ko kaikki muut jokka panthiin uhriarkhuun.</p>
<p>44. Sillä kaikki muut panthiin heiðän liikanaisuuðesta, mutta hän antoi omasta köyhyyðestä kaikki mitä hän omisti, kaikki millä hän piti elläät.</p>
</body></document>
