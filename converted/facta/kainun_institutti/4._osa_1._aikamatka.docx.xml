<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2011</year><wordcount>3170</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Aikamatka 1</p>
<list><p type="listitem">Alattihoon (ensimäinen kapitteli)</p>
</list><list><p type="listitem"><em type="italic">Opastuma </em></p>
</list><p>Universiteetin siljola oon oikhen iso kartano. Se kartano oon aivan</p>
<p xml:lang="nob">…………………………………………………………………………………………</p>
<p>ymmyräinen. Siinä kartanossa oon semmoinen ymmyräinen loma, missä oon</p>
<p xml:lang="nob">…………………………………………………………………………………………</p>
<p>aikamasiini! Se aikamasiiniki oon ymmyräinen.</p>
<p xml:lang="nob">…………………………………………………………………………………………</p>
<p>Met olema siinä lomassa. Lomassa oon viisi ihmistä, kolme tytärtä ja kaksi poikkaa.</p>
<p xml:lang="nob">…………………………………………………………………………………………</p>
<p>Het oon studentit. Ja sitte sielä olen vielä mie, Annan Kaisa. Meilä oon</p>
<p xml:lang="nob">…………………………………………………………………………………………</p>
<p>meininki lähteet aikamatkale vanhoitten kainulaisten tykö. Se oon kamalan</p>
<p xml:lang="nob">…………………………………………………………………………………………</p>
<p>jännittäävä. Saapi nähðä, minkälainen aikamatka siitä tullee! Mutta ensistä</p>
<p xml:lang="nob">…………………………………………………………………………………………</p>
<p>met häyðymä opastuut.</p>
<p>Tekemyksii</p>
<list><p type="listitem">Lukekkaa tekstin hyvin.</p>
<p type="listitem">Freistaakkaa ymmärttäät sen tekstin.</p>
<p type="listitem">Puhukkaa tekstistä. Kysykkää kysymyksii toinen toiselta. MIE:  Tervettulemaa! Ja hyvvää päivää teile kaikile! Mie   <em type="italic">............................................................................... </em>.  olen Annan Kaisa, ja mie piðän ottaat teiðät myötä  ................................................................................  aikamatkale vanhoitten kainulaisten tykö. Mie  ................................................................................  näjen, ette teitä oon tässä viisi ihmistä, kolme  ................................................................................  tytärtä ja kaksi poikkaa. Mutta mie en tunne teitä  ................................................................................  enkä tieðä, kuka oon kuka. Met häyðymä opastuut,  ................................................................................  ette tieðämä, kuka oon kuka. Olkkaa niin hyvät ja  ................................................................................  muistelkkaa teiðän nimet. Olkkaa hyvät ja sanokkaa  ................................................................................  kans, ette mistä paikasta tet oletta pois.  ..................................................................................  ENSIMÄINEN TYTÄR:  Hyvvää päivää! Mie olen Maijan Kreeta ja mie olen Pyssyjovesta.   ................................................................................  TOINEN TYTÄR:  Mie taas olen Stiinan Leena ja mie olen Naavuonosta. Hyvvää päivää!           ................................................................................  ANNAN KAISA:   Hyvvää päivää! Entä kuka se sie olet?   ................................................................................  KOLMAS TYTÄR:  Miekö? Mie olen Hannun Hanna, Pykeästä. Mutta nyt mie asun Tromssassa.           ................................................................................  ANNAN KAISA:   Entä nämät pojat? Mikkä net teiðän nimet oon?     ................................................................................  ENSIMÄINEN POIKA:  No, minun nimi oon Mikko, Petterin Mikko. Hyvvää päivää vain! Mie olen Tromssasta. Ja tämä tässä minun vieressä, se oon Liisan Matti Alattiosta.   ................................................................................   ................................................................................  LIISAN MATTI:  Olen mie kyllä Alattiosta pois, mutta nyt mie en asu Alattiossa. Mie asun Perunassa.   ................................................................................  ANNAN KAISA:  Jaa niin. Oletta tet soma joukko! Menemä sitte sisäle tuohoon aikamasiinhiin ja lähðemä heti.          ................................................................................ Met menemä sisäle aikamasiinhiin. Sielä oon kymmenen toolii. Ja iso taulu, missä oon kartta ja vuosilukkui.   ...........................................................................................................................   ...........................................................................................................................   Tekemyksii </p>
<p type="listitem">Lukekkaa tekstin hyvin.</p>
<p type="listitem">Freistaakkaa ymmärttäät sen tekstin.</p>
<p type="listitem">Puhukkaa tekstistä. Kysykkää kysymyksii toinen toiselta</p>
</list><list><p type="listitem"><em type="italic">Kukka vielä tulhaan? </em></p>
</list><p>ANNAN KAISA:  Istukkaa sitte ja pankkaa turvavyön kiini. Panema heti oven kiini ja lähðemä. Mutta kuka...?</p>
<p xml:lang="nob">..</p>
<p>VIERAS MIES:  Oðottakkaa! Että saa vielä lähteet! Mie kans tahðon olla myötä!</p>
<p xml:lang="nob">..</p>
<p>ANNAN KAISA:   No kuka sie se sitte olet?</p>
<p xml:lang="nob">..</p>
<p>VIERAS MIES:  Mie olen Ville, Ville Virtanen. Suomalainen. Hyvvää päivää! Mie halluun kans lähteet myötä. Oonko teilä vielä sijjaa minuleki?</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  Jaa. Hyvvää päivää! Kyllä meilä vielä oon sijjaa. Mutta tieðätkö sie, mihiin meilä oon meininki lähteet?</p>
<p xml:lang="nob">..</p>
<p xml:lang="nob">..</p>
<p>VILLE VIRTANEN:  Kyllä mie tieðän. Tet lähðettä aikamatkale vanhoitten kainulaisten tykö. Mie kans halluun lähteet.</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  No mitä sie sielä? Oletko sie kans kainulainen niin ko nämät muutki?</p>
<p xml:lang="nob">..</p>
<p>VILLE VIRTANEN:  En mie kyllä ole kainulainen, mutta minun isä oon Ruijasta pois, ja mie kans halluun tiettäät minun vanhaasta histooriasta.</p>
<p xml:lang="nob">..</p>
<p xml:lang="nob">..</p>
<p>Ja olen mie ollu aikamatkala ennenki. Mie studeeraan arkeologiita ja mie kävin kerran aikamatkala rautakauðessa. Se oli soma!</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  Jaa. No se tuli hopusti. Mutta kyllä suomalainenki saapi lähteet vanhoitten kainulaisten tykö.</p>
<p xml:lang="nob">..</p>
<p xml:lang="nob">..</p>
<p>Meilä oon vielä vapaa sija. Istu sie tuohoon Stiinan Leenan vierheen. Nyt met sitte lähðemä.</p>
<p xml:lang="nob">..</p>
<p xml:lang="nob">..</p>
<p>MAIJAN KREETA:  Kattokkaa! Vielä sieltä juoksee yksi vaimo. Mitä se halluu?</p>
<p xml:lang="nob">..</p>
<p>VIERAS VAIMO:  Hyvvää päivää! Huh huh! Mie häyðyin juosta.</p>
<p xml:lang="nob">..</p>
<p>Mie kuulin, ette teilä oon meininki matkustaat vanhoitten kainulaisten tykö, ja mie kans halluun lähteet myötä. Oonko teilä minule sijjaa?</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  No voi ihmet! Met jo häyðymä lähteet! Mutta kuka se sie sitte oikheen olet?</p>
<p xml:lang="nob">..</p>
<p>Ja miksi sie halluut lähteet myötä? Oletko sie kainulainen?</p>
<p xml:lang="nob">..</p>
<p>VIERAS VAIMO:  Mie olen Ragnhild Hansen. En mie kyllä ole kainulainen, mie olen ruijalainen. Mutta kyllä mie saatan kainun kieltä, ko olen sitä studeerannu.</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  Niin, mutta miksi sie halluut lähteet myötä?</p>
<p xml:lang="nob">..</p>
<p>RAGNHILD HANSEN:  Ette miksi mie halluun lähteet myötä? Kattokkaa, mie vasta kuulin, ette teilä oon meininki lähteet aikamatkale vanhoitten kainulaisten tykö.</p>
<p xml:lang="nob">..</p>
<p xml:lang="nob">..</p>
<p>Mie olen histoorian opettaaja tuola korkkeekoulussa, ja mie pitäisin muistela tulleevala tiimala minun studentiile kainulaisista.</p>
<p xml:lang="nob">..</p>
<p xml:lang="nob">..</p>
<p>Kyllähän mie jo koko paljon tieðän niistä, ko olen niistä lukenu. Mutta olishan se soma muistela, sitte ko mie olen itte nähny, ette minkälaiset net vanhaat kainulaiset olthiin.</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  Mutta tieðätkö sie, kunka aikamatkala käyðhään? Etkö sie ollenkhaan pölkkää?</p>
<p xml:lang="nob">..</p>
<p>RAGNHILD HANSEN:  En mie pölkkää mithään. Ja olenhan mie ollu aikamatkala monta kerttaa ennenki, kerran viikinkiaijassaki.</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  No tule sitte myötä. Vielä meilä oon yksi sija. Pankkaa nyt kaikki turvavyöt kiini ja lähðemä. Vain tulleeko sieltä vielä joku?</p>
<p xml:lang="nob">..</p>
<p xml:lang="nob">..</p>
<p>KAIKKI HUUÐETHAAN:  Ei tule! Emmäkä met ennää oðota kethään! Met halluuma lähteet!</p>
<p xml:lang="nob">..</p>
<p xml:lang="nob">..</p>
<p>Ei meilä ennää ole tillaa oðottaat kethään. Met emmä halluu istuut täälä universiteetin siljola koko päivää!</p>
<p xml:lang="nob">..</p>
<p xml:lang="nob">..</p>
<p>ANNAN KAISA:  Hyvä! Sitte met lähðemä. Kymmenen yhðeksen kahðeksen seittemen kuusi viisi nelje kolme kaksi yksi. Nyt!</p>
<p xml:lang="nob">..</p>
<p>Yks kaks kolme nelje viis</p>
<p>jää sie siiheen siis!</p>
<p>Tekemyksii</p>
<list><p type="listitem">Lukekkaa tekstin hyvin.</p>
<p type="listitem">Freistaakkaa ymmärttäät sen tekstin.</p>
<p type="listitem">Puhukkaa tekstistä. Kysykkää kysymyksii toinen toiselta</p>
</list><list><p type="listitem"><em type="italic">Alattihoon </em>Huiii!  Matkalaiset lennethään aijan ja avaruuðen läpi.  .............................................................................................................................  Mutta heti het oon taas maassa.  .............................................................................................................................  Ja ihmet! Heilä oon aivan erilaiset vaattheet päälä, ko heilä oli, ko het menthiin aikamasiinhiin. Nyt het oon aivan ko vanhaat kainulaiset.  .............................................................................................................................  .............................................................................................................................  Het seisothaan vaaran laiðala.  .............................................................................................................................  Oon aamu. Oon hyvin näköistä. Aurinko paistaa lämpimästi. Eðessä oon levvee joki ja ympärillä vahva mettä. Maassa oon vielä lunta, ja joki oon jäässä.  .............................................................................................................................  .............................................................................................................................  Het oon joven öystäpuolela. Ko het kattothaan joven yli, het nähðhään pikku kyläisen. Se oon joven rannala niemessä. Vähän kauvempana oon toinen kylä. Se oon aivan joven suussa, sen vestapuolela. Siinä oon paljon huonheita.  .............................................................................................................................  .............................................................................................................................  .............................................................................................................................  Ja kentälä kylän vieressä seissoo paljon ihmissii, miehii ja vaimoi. Ja kläppii kans.  .............................................................................................................................  RAGNHILD:  Huh! Mihiin met nyt tulima? Missä met olema? Tämmöistä paikkaa mie en ole koskhaan nähny!   .............................................................................................  Kaunista täälä kyllä oon. Oonpa ihana paikka! Niin kaunis joki. Ja kaunis pötäjämettä.  .............................................................................................  Ja aurinko paistaa niin lämpimästi. Taittaa olla kevät! Mutta mitä tuola tapattuu? Sielähän oon paljon ihmissii!   .............................................................................................  ANNAN KAISA:  Ko sie tulit niin hiljain myötä meiðän matkale, se sie et tieðäkhään, mikä meilä oli meininki. Mie muistelen sinule.   .............................................................................................  Met halusimma tulla Alattihoon, tänne Vesta-Finmarkkhuun. Täälä oon kainulaiset asunheet jo vanhaasta aijasta saakka.   .............................................................................................   .............................................................................................   .............................................................................................  Nyt met pitäisimmä olla vuoðessa 1748 (seittementoista sattaa neljekymmentä kahðeksen), maikuun 5. (viiðes) päivä.   .............................................................................................   .............................................................................................  Tuo kylä, mikä oon tuossa joven vestarannala, oon Aaronniemi, ja tuo kylä tuola joven suussa oon Jovensuu.   .............................................................................................  PETTERIN MIKKO:  Lähðemä tuone Jovensuuhuun ja kattoma, mitä sielä tapattuu.   .............................................................................................  ANNAN KAISA:  No niin, lähðemä. Matka ei ole pitke, niin ette met saatama kyllä kävelä tuone Jovensuuhuun.   .............................................................................................  Met olema sitte Jovensuussa. Kentälä kylän ympärilä oon paljon ihmissii. Het seisothaan ja puhuthaan.   .............................................................................................  Mutta mitä het oikheen puhuthaan? Mitä täälä oikheen tapattuu? Sen met halluuma tiettäät. Kattelema, kuuntelema.   .............................................................................................   .............................................................................................  YKSI VANHAA VAIMO:   Voi mikä ilon päivä! Nuutti oon tullu takaisin! Olettako kuulheet? Nuutti oon tullu takaisin kuninkhaan tykköö!   .............................................................................................  TOINEN VANHAA VAIMO:  Mitä sie sanot? Oonko se tosi? Oonko Ollin Nuutti tullu takaisin Kööpenhaminasta kuninkhaan tykköö? Koska se tuli? Yöläkö se tuli?   .............................................................................................   .............................................................................................   .............................................................................................  ENSIMÄINEN VAIMO:  Yölä. Sen emäntä, Nuutin Kreeta, kävi aamula minun tykönä ja nouti maittoo ja leippää ja kallaa, ette sai anttaat Nuutile. Sillä oli hirmuinen nälkä, tietenki, ko kothiin tuli. Ja vaipunu oli.   .............................................................................................   .............................................................................................  TOINEN VANHAA VAIMO:  No mitä se muisteli? Muisteliko se mithään, ette kunka sille Nuutile sielä kuninkhaan tykönä kävi?   .............................................................................................  ENSIMÄINEN VAIMO:  Muisteli se. Hys! Kattokkaa! Tuola se tullee se Nuutti. Voi ihmet, ette met vielä hänenki näjemä!   .............................................................................................  Ollin Nuutti likenee pitkin tietä Aaronniemestä ja oon heti ihmisten tykönä. Kaikki, koko Jovensuun väki, tulhaan hänen ympärile.  .............................................................................................................................  .............................................................................................................................  </p>
<p type="listitem"><em type="italic">Nuutti kävi Kööpenhaminassa </em></p>
</list><p>VANHAA MIES:  No tervettulemaa, Nuutti! Siinähän sie olet! Hyvvää aamuu!</p>
<p xml:lang="nob">..........</p>
<p>OLLIN NUUTTI:  Hyvvää aamuu! Tässä mie nyt olen. Kunka se täälä mennee?</p>
<p xml:lang="nob">..........</p>
<p xml:lang="nob">..........</p>
<p>VANHAA MIES:  Hyvin se mennee. Ja se oon soma taas kohðatela sinnuu! Met jo luulima, ette sie kokonhansa jäät sille matkale.</p>
<p xml:lang="nob">..........</p>
<p>Syksylä sie lähðit, ja talvi meni ja kohta kevätki. Nyt vasta sie tulit takaisin. Heti lumi sullaa, ja sitte oon kesä.</p>
<p xml:lang="nob">..........</p>
<p>Ja kesälä oon huono juttaat. Ei saata hihðata eikä ajjaat porola. Mutta sie se kuitenki kerkisit ennen kessää.</p>
<p xml:lang="nob">..........</p>
<p>NUUTTI:  Kerkisin mie. Enhän mie sielä Tanmarkussa vanheta halunu enkä sinne jääðä. En mie sielä isossa kaupungissa triivastunnu.</p>
<p xml:lang="nob">..........</p>
<p xml:lang="nob">..........</p>
<p>Mutta kyllä oli pitke matka. Mie lähðin syksylä ja kevväilä vasta pääsin takaisin.</p>
<p xml:lang="nob">..........</p>
<p>Ensistä mie ajoin porola Ruottin puolele Koutokeinhoon, siitä Kaaresuanthoon, siitä Tornionväylää alas.</p>
<p xml:lang="nob">..........</p>
<p>Välilä piti hihðataki, ko en porroo saanu. Ja välilä mie häyðyin käveläki. Pitke oli matka.</p>
<p xml:lang="nob">..........</p>
<p>Ruottin läpi mie juðin. Tukholmasta sain preevin, ette pääsin Tanmarkkhuun. Sitte mie jo piðin lijetä Kööpenhaminaa. Ruottista – vain Tanmarkkuuko se oon?</p>
<p xml:lang="nob">..........</p>
<p xml:lang="nob">..........</p>
<p>Skånesta Kööpenhaminhaan mie ajoin jään yli hevosela, ko Juutinrauma oli jäässä. Vaikkee oli matka.</p>
<p xml:lang="nob">..........</p>
<p>Nyt mie lähðen kuitenki varsin sen pahan amtmanin Kelsenin tykö. Minula oon sille preevi kuninkhaalta. Sen mie häyðyn anttaat amtmanille ja heti. Niin oon käsky.</p>
<p xml:lang="nob">..........</p>
<p xml:lang="nob">..........</p>
<p>TOINEN MIES:  Saitko sie sitte puhhuut kuninkhaan kans? Joko se kuningas ymmärttää, ette minkälainen meilä oon elämä täälä? Joko met saama elläät ja olla, niin ko se oikheen ja hyvä oon?</p>
<p xml:lang="nob">..........</p>
<p xml:lang="nob">..........</p>
<p>NUUTTI:  Mie sitte jälkhiin muistelen kaiken. Nyt en kerkkii. Ei minula ole tillaa, ko mie häyðyn lähteet amtmanin tykö.</p>
<p xml:lang="nob">.............</p>
<p>VANHAA MIES:  Oðota vielä, Nuutti. Muistele, miksi sie niin kauvoin olit sillä matkala? Vaikka sie juðit porola ja hihtasit ja kävelit ja vielä ajoit hevoselaki, se ei se matka niin pitke ollu.</p>
<p xml:lang="nob">.............</p>
<p xml:lang="nob">.............</p>
<p>Mitä sinule sielä Kööpenhaminassa oikheen tapattui? Miksi sie sielä niin kauvoin olit?</p>
<p xml:lang="nob">.............</p>
<p>NUUTTI:  Ko mie syksylä lähðin, se mie sain myötä preevin, minkä Talmulahðen pappi, se Falkki, kirjoitti.</p>
<p xml:lang="nob">.............</p>
<p>Preevissä pappi selvitti kaiken, ette kunka se elämä meilä täälä oon ja kunka amtmani meitä kiussaa. Mie sitte annoin sen preevin kuninkhaale.</p>
<p xml:lang="nob">.............</p>
<p xml:lang="nob">.............</p>
<p>Mutta heti en saanu puhutella kuningasta, ko sielä oli yksi huono hoviherra. Mie en tieny, ette se oli amtmanin veli, ja mie annoin ensistä preevin sille.</p>
<p xml:lang="nob">.............</p>
<p xml:lang="nob">.............</p>
<p>No sehän ei sitä preevii kuninkhaale antanu. Niin mie piðin kohðatela ensistä Kööpenhaminassa sen meiðän vanhaan papin, Leemin Nuutin.</p>
<p xml:lang="nob">.............</p>
<p xml:lang="nob">.............</p>
<p>Hän tunsi minun ja vei kuninkhaan tykö. Sitte mie sain puhutela kuningasta.</p>
<p xml:lang="nob">.............</p>
<p>Mie annoin kuninkhaale toisen preevin. Kattokkaa, onneksi Talmulahðen pappi oli antanu minule myötä kaksi preevii.</p>
<p xml:lang="nob">.............</p>
<p xml:lang="nob">.............</p>
<p>Kuningas luki preevin ja varsin ymmärsi, mikä oon oikheen ja tosi ja kunka vaikkee meiðän elämä täälä oon.</p>
<p xml:lang="nob">.............</p>
<p>Hän kirjoitti uuðen preevin ja antoi sen minule myötä. Sen mie nyt häyðyn heti vieðä amtmanille.</p>
<p xml:lang="nob">.............</p>
<p>Hyvästi, kaikki tet hyvät alattiolaiset. Nyt minula ei ennää ole tillaa enämpi muistela. Jääkkää tervheinä!</p>
<p xml:lang="nob">.............</p>
<p>Mie sitte jälkhiin muistelen kaikki, mitä sielä matkala ja Kööpenhaminassa tapattui. Sitte tet saatta tiettäät kaikki.</p>
<p xml:lang="nob">.............</p>
<p>Nuutti ei enämppää puhu, mutta lähtee amtmanin tykö. Paha Amtmani assuu Jovensuussa, siinä likelä. Hänelä oon siinä uusi, iso kartano.</p>
<p xml:lang="nob">............................................</p>
<p>Ihmiset vielä seisothaan kauvoin siinä Jovensuun kentälä ja puhuthaan. Het oon kovin iloiset. Het visshiin ajatelhaan, ette nyt heile tullee parempi elämä, ko kuningas oon kirjoittanu amtmanille.</p>
<p xml:lang="nob">............................................</p>
<p xml:lang="nob">............................................</p>
<p>Vaikka ei het tieðä, mitä kuningas oon kirjoittanu. Emmäkä metkhään tieðä. Eikä visshiin Nuuttikhaan tieðä.</p>
<p xml:lang="nob">............................................</p>
<p>Mutta nyt meilä oon aika lähteet joven toisele puolele takaisin vaaran laithaan</p>
<p>aikamasiinin tykö. Se oon, kattokkaa, paras lähteet, ennen ko Jovensuun väki näkkee meiðät.</p>
<p xml:lang="nob">............................................</p>
<p xml:lang="nob">............................................</p>
<p>Vain näjethäänkö net kuitenkhaan meitä?</p>
<p xml:lang="nob">............................................</p>
<p>Tekemyksii</p>
<list><p type="listitem">Lukekkaa tekstin hyvin.</p>
<p type="listitem">Freistaakkaa ymmärttäät sen tekstin.</p>
<p type="listitem">Puhukkaa tekstistä. Kysykkää kysymyksii toinen toiselta</p>
</list><p><em type="italic">Hevonen oon hest </em><em type="italic"> </em><em type="italic"> </em><em type="italic"> </em><em type="italic">Haukka mennee </em> </p>
<p><em type="italic">pappi oon prest </em><em type="italic"> </em><em type="italic"> </em><em type="italic"> </em><em type="italic"> </em><em type="italic">suusta suuhuun </em> </p>
<p><em type="italic">suola oon salt ja </em><em type="italic"> </em><em type="italic"> </em><em type="italic"> </em><em type="italic"> </em><em type="italic">orava mennee </em><em type="italic"> </em> </p>
<p><em type="italic">kaikki oon alt </em><em type="italic"> </em><em type="italic"> </em><em type="italic"> </em><em type="italic"> </em><em type="italic">puusta puuhuun. </em> </p>
<p>Aikamatka</p>
<p>1. Alattihoon (ensimäinen kapitteli)</p>
<list><p type="listitem"><em type="italic">Opastuma </em></p>
</list><p>Universiteetin siljola oon oikhen iso kartano. Se kartano oon aivan ymmyräinen. Siinä kartanossa oon semmoinen ymmyräinen loma, missä oon aikamasiini! Se aikamasiiniki oon ymmyräinen.</p>
<p>Met olema siinä lomassa. Lomassa oon viisi ihmistä, kolme tytärtä ja kaksi poikkaa.</p>
<p>Het oon studentit. Ja sitte sielä olen vielä mie, Annan Kaisa. Meilä oon meininki lähteet aikamatkale vanhoitten kainulaisten tykö. Se oon kamalan jännittäävä. Saapi nähðä, minkälainen aikamatka siitä tullee! Mutta ensistä met häyðymä opastuut.</p>
<p>XXX</p>
<p>MIE:  Tervettulemaa! Ja hyvvää päivää teile kaikile! Mie olen Annan Kaisa, ja mie piðän ottaat teiðät myötä aikamatkale vanhoitten kainulaisten tykö. Mie näjen, ette teitä oon tässä viisi ihmistä, kolme tytärtä ja kaksi poikkaa. Mutta mie en tunne teitä enkä tieðä, kuka oon kuka. Met häyðymä opastuut, ette tieðämä, kuka oon kuka. Olkkaa niin hyvät ja muistelkkaa teiðän nimet. Olkkaa hyvät ja sanokkaa kans, ette mistä paikasta tet oletta pois.</p>
<p>ENSIMÄINEN TYTÄR:  Hyvvää päivää! Mie olen Maijan Kreeta ja mie olen Pyssyjovesta.</p>
<p>TOINEN TYTÄR:  Mie taas olen Stiinan Leena ja mie olen Naavuonosta. Hyvvää päivää!</p>
<p>ANNAN KAISA: Hyvvää päivää! Entä kuka se sie olet?</p>
<p>KOLMAS TYTÄR:  Miekö? Mie olen Hannun Hanna, Pykeästä. Mutta nyt mie asun Tromssassa.</p>
<p>ANNAN KAISA: Entä nämät pojat? Mikkä net teiðän nimet oon?</p>
<p>ENSIMÄINEN POIKA:  No, minun nimi oon Mikko, Petterin Mikko. Hyvvää päivää vain! Mie olen Tromssasta. Ja tämä tässä minun vieressä, se oon Liisan Matti Alattiosta.</p>
<p>LIISAN MATTI:  Olen mie kyllä Alattiosta pois, mutta nyt mie en asu Alattiossa. Mie asun Perunassa.</p>
<p>ANNAN KAISA:  Jaa niin. Oletta tet soma joukko! Menemä sitte sisäle tuohoon aikamasiinhiin ja lähðemä heti.</p>
<p>Met menemä sisäle aikamasiinhiin. Sielä oon kymmenen toolii. Ja iso taulu, missä oon kartta ja vuosilukkui.</p>
<p>XXX</p>
<list><p type="listitem"><em type="italic">Alattihoon </em>Huiii!  Matkalaiset lennethään aijan ja avaruuðen läpi.  Mutta heti het oon taas maassa.  Ja ihmet! Heilä oon aivan erilaiset vaattheet päälä, ko heilä oli, ko het menthiin aikamasiinhiin. Nyt het oon aivan ko vanhaat kainulaiset.  Het seisothaan vaaran laiðala.  Oon aamu. Oon hyvin näköistä. Aurinko paistaa lämpimästi. Eðessä oon levvee joki ja ympärillä vahva mettä. Maassa oon vielä lunta, ja joki oon jäässä. Het oon joven öystäpuolela. Ko het kattothaan joven yli, het nähðhään pikku kyläisen. Se oon joven rannala niemessä. Vähän kauvempana oon toinen kylä. Se oon aivan joven suussa, sen vestapuolela. Siinä oon paljon huonheita.  Ja kentälä kylän vieressä seissoo paljon ihmissii, miehii ja vaimoi. Ja kläppii kans.  RAGNHILD:  Huh! Mihiin met nyt tulima? Missä met olema? Tämmöistä paikkaa mie en ole koskhaan nähny! Kaunista täälä kyllä oon. Oonpa ihana paikka! Niin kaunis joki. Ja kaunis  pötäjämettä. Ja aurinko paistaa niin lämpimästi. Taittaa olla kevät! Mutta mitä tuola tapattuu? Sielähän oon paljon ihmissii!  ANNAN KAISA:  Ko sie tulit niin hiljain myötä meiðän matkale, se sie et tieðäkhään, mikä meilä oli meininki. Mie muistelen sinule. Met halusimma tulla Alattihoon, tänne Vesta-Finmarkkhuun. Täälä oon kainulaiset asunheet jo vanhaasta aijasta saakka. Nyt met pitäisimmä olla vuoðessa 1748 (seittementoista sattaa neljekymmentä kahðeksen), maikuun 5. (viiðes) päivä. Tuo kylä, mikä oon tuossa joven vestarannala, oon Aaronniemi, ja tuo kylä  tuola joven suussa oon Jovensuu.  PETTERIN MIKKO:  Lähðemä tuone Jovensuuhuun ja kattoma, mitä sielä tapattuu.  ANNAN KAISA:  No niin, lähðemä. Matka ei ole pitke, niin ette met saatama kyllä kävelä tuone Jovensuuhuun. Met olema sitte Jovensuussa. Kentälä kylän ympärilä oon paljon ihmissii. Het seisothaan ja puhuthaan. Mutta mitä het oikheen puhuthaan? Mitä täälä oikheen tapattuu? Sen met halluuma tiettäät. Kattelema, kuuntelema.  YKSI VANHAA VAIMO:   Voi mikä ilon päivä! Nuutti oon tullu takaisin! Olettako kuulheet? Nuutti oon tullu takaisin kuninkhaan tykköö!  TOINEN VANHAA VAIMO:  Mitä sie sanot? Oonko se tosi? Oonko Ollin Nuutti tullu takaisin Kööpenhaminasta kuninkhaan tykköö? Koska se tuli? Yöläkö se tuli?  ENSIMÄINEN VAIMO:  Yölä. Sen emäntä, Nuutin Kreeta, kävi aamula minun tykönä ja nouti maittoo ja leippää ja kallaa, ette sai anttaat Nuutile. Sillä oli hirmuinen nälkä, tietenki, ko kothiin tuli. Ja vaipunu oli.  TOINEN VANHAA VAIMO:  No mitä se muisteli? Muisteliko se mithään, ette kunka sille Nuutile sielä kuninkhaan tykönä kävi?  ENSIMÄINEN VAIMO:  Muisteli se. Hys! Kattokkaa! Tuola se tullee se Nuutti. Voi ihmet, ette met vielä hänenki näjemä!  Ollin Nuutti likenee pitkin tietä Aaronniemestä ja oon heti ihmisten tykönä. Kaikki, koko Jovensuun väki, tulhaan hänen ympärile.  </p>
<p type="listitem"><em type="italic">Nuutti kävi Kööpenhaminassa </em></p>
</list><p>VANHAA MIES: No tervettulemaa, Nuutti! Siinähän sie olet! Hyvvää aamuu!</p>
<p>OLLIN NUUTTI:  Hyvvää aamuu! Tässä mie nyt olen. Kunka se täälä mennee?</p>
<p>VANHAA MIES:  Hyvin se mennee. Ja se oon soma taas kohðatela sinnuu! Met jo luulima, ette sie kokonhansa jäät sille matkale. Syksylä sie lähðit, ja talvi meni ja kohta kevätki. Nyt vasta sie tulit takaisin. Heti lumi sullaa, ja sitte oon kesä. Ja kesälä oon huono juttaat. Ei saata hihðata eikä ajjaat porola. Mutta sie se kuitenki kerkisit ennen kessää.</p>
<p>NUUTTI:  Kerkisin mie. Enhän mie sielä Tanmarkussa vanheta halunu enkä sinne jääðä. En mie sielä isossa kaupungissa triivastunnu. Mutta kyllä oli pitke matka. Mie lähðin syksylä ja kevväilä vasta pääsin takaisin. Ensistä mie ajoin porola Ruottin puolele Koutokeinhoon, siitä Kaaresuanthoon, siitä Tornionväylää alas. Välilä piti hihðataki, ko en porroo saanu. Ja välilä mie häyðyin käveläki. Pitke oli matka. Ruottin läpi mie juðin. Tukholmasta sain preevin, ette pääsin Tanmarkkhuun. Sitte mie jo piðin lijetä Kööpenhaminaa. Ruottista – vain Tanmarkkuuko se oon? – Skånesta Kööpenhaminhaan mie ajoin jään yli hevosela, ko Juutinrauma oli jäässä. Vaikkee oli matka. Nyt mie lähðen kuitenki varsin sen pahan amtmanin Kelsenin tykö. Minula oon sille preevi kuninkhaalta. Sen mie häyðyn anttaat amtmanille ja heti. Niin oon käsky.</p>
<p>TOINEN MIES:  Saitko sie sitte puhhuut kuninkhaan kans? Joko se kuningas ymmärttää, ette minkälainen meilä oon elämä täälä? Joko met saama elläät ja olla, niin ko se oikheen ja hyvä oon?</p>
<p>NUUTTI:  Mie sitte jälkhiin muistelen kaiken. Nyt en kerkkii. Ei minula ole tillaa, ko mie häyðyn lähteet amtmanin tykö.</p>
<p>VANHAA MIES:  Oðota vielä, Nuutti. Muistele, miksi sie niin kauvoin olit sillä matkala? Vaikka sie juðit porola ja hihtasit ja kävelit ja vielä ajoit hevoselaki, se ei se matka niin pitke ollu. Mitä sinule sielä Kööpenhaminassa oikheen tapattui? Miksi sie sielä niin kauvoin olit?</p>
<p>NUUTTI:  Ko mie syksylä lähðin, se mie sain myötä preevin, minkä Talmulahðen pappi, se Falkki, kirjoitti. Preevissä pappi selvitti kaiken, ette kunka se elämä meilä täälä oon ja kunka amtmani meitä kiussaa. Mie sitte annoin sen preevin kuninkhaale. Mutta heti en saanu puhutella kuningasta, ko sielä oli yksi huono hoviherra. Mie en tieny, ette se oli amtmanin veli, ja mie annoin ensistä preevin sille. No sehän ei sitä preevii kuninkhaale antanu. Niin mie piðin kohðatela ensistä Kööpenhaminassa sen meiðän vanhaan papin, Leemin Nuutin. Hän tunsi minun ja vei kuninkhaan tykö. Sitte mie sain puhutela kuningasta. Mie annoin kuninkhaale toisen preevin. Kattokkaa, onneksi Talmulahðen pappi oli antanu minule myötä kaksi preevii.</p>
<p>Kuningas luki preevin ja varsin ymmärsi, mikä oon oikheen ja tosi ja kunka vaikkee meiðän elämä täälä oon. Hän kirjoitti uuðen preevin ja antoi sen minule myötä. Sen mie nyt häyðyn heti vieðä amtmanille. Hyvästi, kaikki tet hyvät alattiolaiset. Nyt minula ei ennää ole tillaa enämpi muistela. Jääkkää tervheinä! Mie sitte jälkhiin muistelen kaikki, mitä sielä matkala ja Kööpenhaminassa tapattui. Sitte tet saatta tiettäät kaikki.</p>
<p>Nuutti ei enämppää puhu, mutta lähtee amtmanin tykö. Paha Amtmani assuu Jovensuussa, siinä likelä. Hänelä oon siinä uusi, iso kartano. Ihmiset vielä seisothaan kauvoin siinä Jovensuun kentälä ja puhuthaan. Het oon kovin iloiset. Het visshiin ajatelhaan, ette nyt heile tullee parempi elämä, ko kuningas oon kirjoittanu amtmanille. Vaikka ei het tieðä, mitä kuningas oon kirjoittanu. Emmäkä metkhään tieðä. Eikä visshiin Nuuttikhaan tieðä.</p>
<p>Mutta nyt meilä oon aika lähteet joven toisele puolele takaisin vaaran laithaan</p>
<p>aikamasiinin tykö. Se oon, kattokkaa, paras lähteet, ennen ko Jovensuun väki näkkee meiðät.</p>
<p>Vain näjethäänkö net kuitenkhaan meitä?</p>
</body></document>
