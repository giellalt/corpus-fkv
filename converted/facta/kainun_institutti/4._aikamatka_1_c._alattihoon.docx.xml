<document xml:lang="fkv" id="no_id">
  <header>
    <title/>
    <genre code="facta"/>
    <author>
      <person firstname="Eira" lastname="Söderholm" sex="unknown" born="" nationality=""/>
    </author>
    <translator>
      <person firstname="Terje" lastname="Aaronsen" sex="m" born="" nationality="NO"/>
    </translator>
    <year>2006</year>
    <wordcount>1080</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <list>
      <p type="listitem">
        <em type="italic">Alattihoon </em>
      </p>
    </list>
    <p>Huiii!</p>
    <p>Matkalaiset lennethään aijan ja avaruuðen läpi.</p>
    <p xml:lang="nob"/>
    <p>Mutta heti het oon taas maassa.</p>
    <p xml:lang="nob"/>
    <p>Ja ihmet! Heilä oon aivan erilaiset vaattheet päälä, ko heilä oli, ko het menthiin aikamasiinhiin. Nyt het oon aivan ko vanhaat kainulaiset.</p>
    <p xml:lang="nob"/>
    <p xml:lang="nob"/>
    <p>Het seisothaan vaaran laiðala.</p>
    <p xml:lang="nob"/>
    <p>Oon aamu. Oon hyvin näköistä. Aurinko paistaa lämpimästi. Eðessä oon levvee joki ja ympärillä vahva mettä. Maassa oon vielä lunta, ja joki oon jäässä.</p>
    <p xml:lang="nob"/>
    <p xml:lang="nob"/>
    <p>Het oon joven öystäpuolela. Ko het kattothaan joven yli, het nähðhään pikku kyläisen. Se oon joven rannala niemessä. Vähän kauvempana oon toinen kylä. Se oon aivan joven suussa, sen vestapuolela. Siinä oon paljon huonheita.</p>
    <p xml:lang="nob"/>
    <p xml:lang="nob"/>
    <p xml:lang="nob"/>
    <p>Ja kentälä kylän vieressä seissoo paljon ihmissii, miehii ja vaimoi. Ja kläppii kans.</p>
    <p xml:lang="nob"/>
    <p>RAGNHILD:  Huh! Mihiin met nyt tulima? Missä met olema? Tämmöistä paikkaa mie en ole koskhaan nähny!</p>
    <p xml:lang="nob"/>
    <p>Kaunista täälä kyllä oon. Oonpa ihana paikka! Niin kaunis joki. Ja kaunis pötäjämettä.</p>
    <p xml:lang="nob"/>
    <p>Ja aurinko paistaa niin lämpimästi. Taittaa olla kevät! Mutta mitä tuola tapattuu? Sielähän oon paljon ihmissii!</p>
    <p xml:lang="nob"/>
    <p xml:lang="nob"/>
    <p>ANNAN KAISA:  Ko sie tulit niin hiljain myötä meiðän matkale, se sie et tieðäkhään, mikä meilä oli meininki. Mie muistelen sinule.</p>
    <p xml:lang="nob"/>
    <p xml:lang="nob"/>
    <p>Met halusimma tulla Alattihoon, tänne Vesta-Finmarkkhuun. Täälä oon kainulaiset asunheet jo vanhaasta aijasta saakka.</p>
    <p xml:lang="nob"/>
    <p xml:lang="nob"/>
    <p xml:lang="nob"/>
    <p>Nyt met pitäisimmä olla vuoðessa 1748 (seittementoista sattaa neljekymmentä kahðeksen), maikuun 5. (viiðes) päivä.</p>
    <p xml:lang="nob"/>
    <p xml:lang="nob"/>
    <p>Tuo kylä, mikä oon tuossa joven vestarannala, oon Aaronniemi, ja tuo kylä tuola joven suussa oon Jovensuu.</p>
    <p xml:lang="nob"/>
    <p>PETTERIN MIKKO:  Lähðemä tuone Jovensuuhuun ja kattoma, mitä sielä tapattuu.</p>
    <p xml:lang="nob"/>
    <p>ANNAN KAISA:  No niin, lähðemä. Matka ei ole pitke, niin ette met saatama kyllä kävelä tuone Jovensuuhuun.</p>
    <p xml:lang="nob"/>
    <p>Met olema sitte Jovensuussa. Kentälä kylän ympärilä oon paljon ihmissii. Het seisothaan ja puhuthaan.</p>
    <p xml:lang="nob"/>
    <p>Mutta mitä het oikheen puhuthaan? Mitä täälä oikheen tapattuu? Sen met halluuma tiettäät. Kattelema, kuuntelema.</p>
    <p xml:lang="nob"/>
    <p xml:lang="nob"/>
    <p xml:lang="nob">YKSI VANHAA VAIMO:</p>
    <p>Voi mikä ilon päivä! Nuutti oon tullu takaisin! Olettako kuulheet? Nuutti oon tullu takaisin kuninkhaan tykköö!</p>
    <p xml:lang="nob"/>
    <p xml:lang="nob">TOINEN VANHAA VAIMO:</p>
    <p>Mitä sie sanot? Oonko se tosi? Oonko Ollin Nuutti tullu takaisin Kööpenhaminasta kuninkhaan tykköö? Koska se tuli? Yöläkö se tuli?</p>
    <p xml:lang="nob"/>
    <p xml:lang="nob"/>
    <p xml:lang="nob">ENSIMÄINEN VAIMO:</p>
    <p>Yölä. Sen emäntä, Nuutin Kreeta, kävi aamula minun tykönä ja nouti maittoo ja leippää ja kallaa, ette sai anttaat Nuutile. Sillä oli hirmuinen nälkä, tietenki, ko kothiin tuli. Ja vaipunu oli.</p>
    <p xml:lang="nob"/>
    <p xml:lang="nob"/>
    <p xml:lang="nob">TOINEN VANHAA VAIMO:</p>
    <p>No mitä se muisteli? Muisteliko se mithään, ette kunka sille Nuutile sielä kuninkhaan tykönä kävi?</p>
    <p xml:lang="nob"/>
    <p xml:lang="nob">ENSIMÄINEN VAIMO:</p>
    <p>Muisteli se. Hys! Kattokkaa! Tuola se tullee se Nuutti. Voi ihmet, ette met vielä hänenki näjemä!</p>
    <p xml:lang="nob"/>
    <p>Ollin Nuutti likenee pitkin tietä Aaronniemestä ja oon heti ihmisten tykönä. Kaikki, koko Jovensuun väki, tulhaan hänen ympärile.</p>
    <p xml:lang="nob"/>
    <p xml:lang="nob"/>
    <p><em type="italic">Sanalista 1c </em> </p>
    <p xml:lang="nob">Alattihoon (illativ)      til Alta</p>
    <p xml:lang="nob">avaruus:avaruuðe-      verdensrom –et</p>
    <p xml:lang="nob">erilainen:erilaise-:erilais-     forskjellig</p>
    <p xml:lang="nob">vaatet:vathee-      klesplagg –et</p>
    <p xml:lang="nob">vaatheet (nom. fl.tall av <em type="italic">vaatet </em><em type="italic"> </em><em type="italic"> </em><em type="italic"> </em>klær  </p>
    <p>aivan        helt</p>
    <p xml:lang="nob">laita:laiða-laitta-      sid|e –a</p>
    <p xml:lang="nob">näköinen:n.se-:n.s-      lyst</p>
    <p xml:lang="nob">paistaa       å steke</p>
    <p>lämpimästi       varmt</p>
    <p xml:lang="nob">eðessä       foran</p>
    <p xml:lang="nob">levvee        bred</p>
    <p xml:lang="nob">vahva        tykk</p>
    <p xml:lang="nob">lumi:lume-:lun-      snø –en</p>
    <p xml:lang="nob">jäässä (eg. i is)      frossen</p>
    <p xml:lang="nob">öystäpuoli:ö.puole-:ö.puol-     østsid|e –a</p>
    <p xml:lang="nob">kylä        bygd -a</p>
    <p xml:lang="nob">kylänen:kyläse-:kyläs-     lita bygd</p>
    <p>ranta:ranna-:rantt-      stran –a</p>
    <p xml:lang="nob">niemi:nieme-       nes –et</p>
    <p xml:lang="nob">vestapuoli:v.puole-:v.puol-     vestsid|e –a</p>
    <p>huonet:huonhee-:      hus- et</p>
    <p xml:lang="nob">huonheita (partitiv fl.t. av <em type="italic">huonet) </em><em type="italic"> </em><em type="italic"> </em><em type="italic"> </em>hus  </p>
    <p xml:lang="nob">kenttä:kentä-       eng –a, mark –a</p>
    <p xml:lang="nob">tulla:tule-       å komme</p>
    <p xml:lang="nob">tämmöinen:t.se-:t.s-      slik, sånn</p>
    <p>en/ei/et/emmä/että koskhaan    aldri</p>
    <p xml:lang="nob">nähny (perf.part. av nähðä     å se</p>
    <p xml:lang="nob">ihana        deilig, herlig, skjønn</p>
    <p>pötäjä        furu</p>
    <p xml:lang="nob">mettä        skog</p>
    <p>taitaat   se taittaa olla ...    å kunne</p>
    <p xml:lang="nob">kevät:kevvää-      vår –en</p>
    <p xml:lang="nob">tapatuut  se tapattuu     å hende</p>
    <p>hiljain        seint</p>
    <p>en/et/ei/emmä/että –khaan/-khään   heller ikke</p>
    <p xml:lang="nob">muistela:muistele-      å fortelle</p>
    <p xml:lang="nob">assuut:asu -       å bo</p>
    <p xml:lang="nob">vanhaasta aijasta saakka     fra gammel tid av</p>
    <p xml:lang="nob">Aaroninniemi:A.nieme-     Aronnes</p>
    <p>Jovensuu       Elvebakken</p>
    <p xml:lang="nob">kävelä:kävele-      å spasere</p>
    <p xml:lang="nob">oikheen       egentlig</p>
    <p xml:lang="nob">kattela:kattele-      å se</p>
    <p xml:lang="nob">kuuntela:kuuntele-      å lytte, å høre</p>
    <p xml:lang="nob">ilo        glede</p>
    <p xml:lang="nob">kuulheet (perf.part. fl.t. av kuulla)    hørt</p>
    <p xml:lang="nob">koska        når</p>
    <p xml:lang="nob">kuninkhaan tykköö      fra kongen</p>
    <p xml:lang="nob">emäntä:emännä-      husmor, vertinne, matmor</p>
    <p>tosi:toðe-:tot-       sant</p>
    <p>-n tykönä       hos</p>
    <p xml:lang="nob">nouttaat:nouða-:noutta-     å hente</p>
    <p xml:lang="nob">hirmuinen:h.se-:h.s-      veldig, forferdelig</p>
    <p>nälkä:nälä-:nälkkä-      sult</p>
    <p>Sillä/hällä oli nälkä  han var sulten, eg. <em type="italic"><span type="quote" xml:lang="nob">”han hadde sult”</span> </em> </p>
    <p xml:lang="nob">vaipunu (perf.part. av vaippuut)    trøtt</p>
    <p xml:lang="nob">mithään (spørsmål og nektende)    noe</p>
    <p xml:lang="nob">kävi (pret. av <em type="italic">käyðä) </em>    gikk, var hos  </p>
    <p xml:lang="nob">lijetä:likene-       å nærme seg</p>
    <p>pitkin        langs</p>
    <p xml:lang="nob">tie        vei -en</p>
    <p xml:lang="nob">väki:väe-:väkke-      befolkning –a, folk –et</p>
    <p xml:lang="nob">-n ympärile       rundt han</p>
    <list>
      <p type="listitem">
        <em type="italic">Alattihoon </em>
      </p>
    </list>
    <p>Huiii!</p>
    <p>Matkalaiset lennethään aijan ja avaruuðen läpi.</p>
    <p>Mutta heti het oon taas maassa.</p>
    <p>Ja ihmet! Heilä oon aivan erilaiset vaattheet päälä, ko heilä oli, ko het menthiin aikamasiinhiin. Nyt het oon aivan ko vanhaat kainulaiset.</p>
    <p>Het seisothaan vaaran laiðala.</p>
    <p>Oon aamu. Oon hyvin näköistä. Aurinko paistaa lämpimästi. Eðessä oon levvee joki ja ympärillä vahva mettä. Maassa oon vielä lunta, ja joki oon jäässä. Het oon joven öystäpuolela. Ko het kattothaan joven yli, het nähðhään pikku kyläisen. Se oon joven rannala niemessä. Vähän kauvempana oon toinen kylä. Se oon aivan joven suussa, sen vestapuolela. Siinä oon paljon huonheita.</p>
    <p>Ja kentälä kylän vieressä seissoo paljon ihmissii, miehii ja vaimoi. Ja kläppii kans.</p>
    <p>RAGNHILD:  Huh! Mihiin met nyt tulima? Missä met olema? Tämmöistä paikkaa mie en ole koskhaan nähny! Kaunista täälä kyllä oon. Oonpa ihana paikka! Niin kaunis joki. Ja kaunis</p>
    <p>pötäjämettä. Ja aurinko paistaa niin lämpimästi. Taittaa olla kevät! Mutta mitä tuola tapattuu? Sielähän oon paljon ihmissii!</p>
    <p>ANNAN KAISA:  Ko sie tulit niin hiljain myötä meiðän matkale, se sie et tieðäkhään, mikä meilä oli meininki. Mie muistelen sinule. Met halusimma tulla Alattihoon, tänne Vesta-Finmarkkhuun. Täälä oon kainulaiset asunheet jo vanhaasta aijasta saakka. Nyt met pitäisimmä olla vuoðessa 1748 (seittementoista sattaa neljekymmentä kahðeksen), maikuun 5. (viiðes) päivä. Tuo kylä, mikä oon tuossa joven vestarannala, oon Aaronniemi, ja tuo kylä</p>
    <p>tuola joven suussa oon Jovensuu.</p>
    <p>PETTERIN MIKKO:  Lähðemä tuone Jovensuuhuun ja kattoma, mitä sielä tapattuu.</p>
    <p>ANNAN KAISA:  No niin, lähðemä. Matka ei ole pitke, niin ette met saatama kyllä kävelä tuone Jovensuuhuun. Met olema sitte Jovensuussa. Kentälä kylän ympärilä oon paljon ihmissii. Het seisothaan ja puhuthaan. Mutta mitä het oikheen puhuthaan? Mitä täälä oikheen tapattuu? Sen met halluuma tiettäät. Kattelema, kuuntelema.</p>
    <p xml:lang="nob">YKSI VANHAA VAIMO:</p>
    <p>Voi mikä ilon päivä! Nuutti oon tullu takaisin! Olettako kuulheet? Nuutti oon tullu takaisin kuninkhaan tykköö!</p>
    <p xml:lang="nob">TOINEN VANHAA VAIMO:</p>
    <p>Mitä sie sanot? Oonko se tosi? Oonko Ollin Nuutti tullu takaisin Kööpenhaminasta kuninkhaan tykköö? Koska se tuli? Yöläkö se tuli?</p>
    <p xml:lang="nob">ENSIMÄINEN VAIMO:</p>
    <p>Yölä. Sen emäntä, Nuutin Kreeta, kävi aamula minun tykönä ja nouti maittoo ja leippää ja kallaa, ette sai anttaat Nuutile. Sillä oli hirmuinen nälkä, tietenki, ko kothiin tuli. Ja vaipunu oli.</p>
    <p xml:lang="nob">TOINEN VANHAA VAIMO:</p>
    <p>No mitä se muisteli? Muisteliko se mithään, ette kunka sille Nuutile sielä kuninkhaan tykönä kävi?</p>
    <p xml:lang="nob">ENSIMÄINEN VAIMO:</p>
    <p>Muisteli se. Hys! Kattokkaa! Tuola se tullee se Nuutti. Voi ihmet, ette met vielä hänenki näjemä!</p>
    <p>Ollin Nuutti likenee pitkin tietä Aaronniemestä ja oon heti ihmisten tykönä. Kaikki, koko Jovensuun väki, tulhaan hänen ympärile.</p>
  </body>
</document>
