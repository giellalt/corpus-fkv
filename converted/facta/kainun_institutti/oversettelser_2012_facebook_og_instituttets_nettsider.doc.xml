<document xml:lang="fkv" id="no_id"><header><title>OVERSETTELSER / korrekturer, Nettsider og Facebook 2011-2012</title><genre code="facta"/><author><unknown/></author><translator><person firstname="Pirjo" lastname="Paavalniemi" sex="f" born="" nationality="FIN"/></translator><year>2012</year><wordcount>2661</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="eng"/><language xml:lang="fkv"/><language xml:lang="nob"/></multilingual><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">11</p>
<p xml:lang="nob"><em type="bold">OVERSETTELSER / korrekturer </em>, Nettsider og Facebook 2011-2012 </p>
<p>Pirjo Paavalniemi</p>
<p xml:lang="nob">2011</p>
<p>Video/ Facebook/ Nettside, korrektur</p>
<p>KAFFIJUUSTO</p>
<p>4 litterii maittoo</p>
<p>1 litteri piimää</p>
<p>Lämmitä maiđon siksi ko se alkkaa liikumhaan, ei piđä kiehuut.</p>
<p>Kaađa piimän maithoon, siksi ko juustoainetta ei ennää lähđe maiđosta. Siivitte juustoainheen pois liinakankhaan läpi. Pane juustoainheen painon alle yli yön. Pane sen sitte kuivahaan.</p>
<p>Leikkaa juuston pikku palasiksi, ja pane net lämpimhään kaffhiin. Anna juuston sitte lämppiit hyvin kaffissa, ja syö sen sitte lusikalla.</p>
<p>KAFFEOST</p>
<p xml:lang="nob">4 liter helmelk</p>
<p xml:lang="nob">1 liter kulturmelk</p>
<p xml:lang="nob">Varm melken til det begynner å røres i gryta, ikke koke.</p>
<p xml:lang="nob">Hell kulturmelka i, til ostemassen har samlet seg. Sil væsken gjennom et klede. Ha ostemassen under press, natten over. Sett det på et tørt sted å tørke.</p>
<p xml:lang="nob">Skjær osten i små biter, og ha bitene i varm kaffe. La osten varmes godt i kaffen, og spis den med skje.</p>
<p xml:lang="nob">Facebook/ Nettside:</p>
<p>Pyhän ruokatipsi - kaffijuusto! / Helgens mattips - kaffeost!</p>
<p xml:lang="nob">Kainun reseptit oon reseptii joita oon pruukattu Pyssyjovessa. Net muistelhaan kainulaisten kulttuurista.  Reseptit oon kovonu kieli- ja kulttuurityöntekkiijä Karin Larsen./ De kvenske oppskriftene er tradisjonsoppskrifter som er blitt brukt i Børselv. De forteller om den kvenske kulturen. Språk- og kulturmedarbeider Karin Larsen har samlet matoppskriftene.</p>
<p>Häftin <span type="quote">"Kainun reseptii - Kvenske matoppskrifter"</span> voit ostaat institutista post(a)kvenskinstitutt.no tahi lukkeet Issuu.comissa. / Heftet <span type="quote">"Kainun reseptii - Kvenske matoppskrifter"</span> kan kjøpes fra post @ kvenskinstitutt.no eller leses på Issuu.com: <em type="italic">http://issuu.com/kvenskinstitutt/docs/kainunreseptii </em></p>
<p xml:lang="nob">07.12.2011 Facebook/ Nettside.</p>
<p>Pohjaisen ihmissii -kalenterin 2012 julkaisthaan desemperikuussa.  Tillaa oman kväänikalenterin!</p>
<p>Pohjaisen ihmissii-kalenterin 2012 julkaisthaan desemperikuussa. Sen voi tilata etukätheen Kainun institutista.  Hinta 100.-</p>
<p>20.02.2012 Facebook</p>
<p>Facebook, YouTube ja sms-mellingit saattava pelastaa monia uhanalaisia kieliä, uskova tietomiehet.</p>
<p>Kunka sie markkeeraat kanssoinvälistä äitinkielen päivää?</p>
<p>09.03.2012 Facebook</p>
<p>Agnes Eriksen tekkee täyelä faartila 3.-4. klassin kväänin kielen oppikirjaa Lemmijovessa. Institutin kieli- ja kulttuurityöntekijä Pirjo Paavalniemi oon kans myötä kirjoittajana ja kääntäjännä. Kirjan julkaisthaan vielä tänä vuona.</p>
<p>19.03.2012 Facebook</p>
<p xml:lang="nob">En liste over kvensk litteratur laget av Kaisa / Kaisan tekemä lista kväänilitteratuurista</p>
<p xml:lang="nob">En liste over kvenske og nabofolkenes facebook-sider / Lista kväänitten ja lähisukulaisitten facebook-laijoista</p>
<p>26.03.2012 Facebook</p>
<p>Soihturaito Lemmijovessa. Kyläläiset Pyssyjovesta, Pillavuonosta ja Leipovuonosta oon tulheet Lemmijokheen vastustamhaan kouluitten lopettamista Porsangin komuunissa.</p>
<p>28.03.2012 Facebook</p>
<p>Institutin vuosimellingin saatat lukkeet elektroonisena väršuunina nettilaijala Issuu.com/Kvenskinstitutt.</p>
<p>18.04.2012 Facebook</p>
<p>Kaisa Maliniemi oon kirjoittannu artikkelin eli kritikin  <em type="italic"><span type="quote" xml:lang="nob">"Første barnebok på kvensk og norsk: Agnes Eriksen: Kummitus ja Tähtipoika/Spøkelset og Stjernegutten 1 og 2 (2011)"</span>, </em> jonka saatat lukea lehessä Nordnorsk magasin 1-2012. Lehti oon markkinoila nyt!  <em type="italic">http://www.nordnorsk-magasin.no/  </em></p>
<p>19.04.2012 Facebook</p>
<p>Yhteiskonsertin järjestethään 20. maikuuta klo 14 Lemmijoven kulttuurisalissa.</p>
<p>Nuoret Isovuonosta, Porsangista, Kaivuonosta, Tromssasta, Kaarasjovesta ja Suomen Karigasniemestä osalistuthaan konsertthiin. Tästä tullee soma!</p>
<p>Oktasaškonsearta lágiduvvo miessemánu 20. beaivve dii. 14 Leavnnja kultursáles.</p>
<p>Nuorat Stuorravuonas, Porsáŋggus, Gáivuonas, Romssas, Kárášjogas ja Suoma bealde Gáregasnjárggas oassálastet konsertii.  Dat šaddá somá!</p>
<p xml:lang="nob">Felleskonsert blir arrangert 20. mai kl. 14 på Lakselv kultursal.</p>
<p xml:lang="nob">Ungdommer fra Storfjord, Porsanger, Kåfjord, Tromsø, Karasjok og Karigasniemi i Finland deltar på konserten. Dette blir spennende!</p>
<p>Tervettulemaa! Bures boahtin! Velkommen! Tervetuloa!</p>
<p>02.05.2012 Facebook</p>
<p>Sillä aikaa ko ootat yhtheiskonserttia, saatat kuunela Uuet laulut-pellaamalistaa meän You Tube-kanaalilta.</p>
<p>14.05.2012 Facebook</p>
<p>Häytyykö osata kielen, jotta kuuluu tornionlaaksolaisheen/lantalaisheen minoriteetthiin? Debatti alko sen jälkhiin ko Kulturrådet päätti jakkaa minoriteettirahoja pääasiassa ruottinkieliselle kirjalisuuele Tornionlaaksossa.</p>
<p>Kväänin kulttuurin ja kirjalisuuen nettiopetus Tromssan universiteetissä syyksylä: KVE-1120 Fordypning i kvensk kultur og litteratur - 10 stp.</p>
<p>21.05.2012 Facebook</p>
<p>Uuet laulut - Ođđa lávlagat - Nye sanger kiittää kaikkia rohki fiinistä konsertista!</p>
<p xml:lang="nob">Uuet laulut - Ođđa lávlagat - Nye sanger hálida giitit buohkaid máilmmi buori konseartta ovddas!  Uuet laulut - Ođđa lávlagat - Nye sanger vil takke alle for en kjempefin konsert!</p>
<p>22.05.2012 Facebook</p>
<p xml:lang="nob">Kainun kielen ja kulttuurin opinot alethaan Tromssan universiteetissä syksylä 2012.  Ilmoita ittesti myötä, fristi oon juunikuun 1. päivänä! / Studier i kvensk språk og kultur ved universitet i Tromsø begynner høsten 2012. Husk å melde deg opp til før 1. juni!</p>
<p>25.05.2012 Facebook</p>
<p>Kiviväki oon tulemassa kylhään Kainun instituthiin. Institutin kesänäyttelyssä oon esilä Agnes Eriksenin kivikuvvii, ja sen avathaan juunikuun lopussa.</p>
<p xml:lang="nob">27.06.2012 Nettside</p>
<p>Uussii Uuet laulut 2012 käänöksii meän nettilaijala:</p>
<p>"Joo, potelissa kyynelii met myymä Baden-Badenhiin.</p>
<p>Sielä meiđän murhe hukkuu uimabasenkhiin.</p>
<p>Joo, potelissa kyynelii met myymä Baden-Badenhiin.</p>
<p>Sielä niissä kylppee turisti ja toinenki..."</p>
<p xml:lang="nob">17.07.2012 Nettside/ Smånytt</p>
<p>Uuet laulut- musiikkiprošektin videot löyvät meän You tube-kanaalista. Muistoja kaikista laulajista ja pellaajista jokka oliva myötä Lemmijoven konsertissa maikuussa:  <em type="italic">http://youtu.be/l2cJukRcyCY  </em> </p>
<p>Paljon uussii käänöksii löyttyy meän nettilaijalta. Met tehemä käänöksistä arkiivin, jota kaikki saatethaan lukkeet.  <em type="italic">http://www.kvenskinstitutt.no/sprak/eget-sprakarbeid/oversettelser  </em></p>
<p>Halvaatko sääennustuksen kväänin kielelä sinun omale nettilaijale? Neuvot ja koodin löyvät yr.no:sta. Kainun institutti oon kääntäny säätermit kväänin eli kainun kielele.  <em type="italic">http://www.yr.no/paikka/Norja/Finmarkku/Porsanki/B%c3%b8rselv/daatta.html  </em></p>
<p>Met olema nyt alkanheet kokkoomhaan kaikki linkit Delicious-nettipalveluksheen. Sinne olema pinonheet täheliset kväänin eli kainun kielen ja kulttuurin linkit.  <em type="italic">https://www.delicious.com/stacks/view/PEstww  </em></p>
<p>07.09.2012 Facebook</p>
<p>Ragnhild Vassvik Kalstad nimitethiin perjantaina uueksi saamelais- ja vähemistöasioitten staatinsekretääriksi.</p>
<p xml:lang="nob">10.09.2012 Facebook/ Nettside</p>
<p><em type="bold">Facebook kväänin eli kainun kielelä (öystä) </em></p>
<p>Facebookkia oon nyt maholista käyttää kaikila pieniläki kielilä. Sie tarvittet tyhä vasituisen skriptin, jonka asenat netinlukijhaan. Kainun institutti oon kääntäny tärkeimpiä Facebookin sanoja tätä skriptiä varten. Sanat oon käänetty kahele eri variantile: Kvääni/Kainu (öystä) ja Kvääni/Kainu (vesta). Sie saatat valita kumpaa varianttia käytät. Asena skriptin ja valitte sitte Facebookin pääkieleksi tämän kielen: norsk (bokmål). Net sanat, joita ei ole vielä käänetty kvääniksi, näkyvä silloin norjaksi eli ruijaksi.</p>
<p><em type="bold">Facebook kväänin eli kainun kielelä (vesta) </em></p>
<p>Facebookkii oon nyt mahđolista käyttäät kaikila pieniläki kielilä. Sie tarvittet tyhä vasituisen skriptin, jonka asenat netinlukkiijhaan. Kainun institutti oon kääntäny tärkkeimppii Facebookin sannoi tätä skriptii varten. Sanat oon käänetty kahđele eri variantile: Kvääni/Kainu (öystä) ja Kvääni/Kainu (vesta). Sie saatat valita kumppaa varianttii käytät. Asena skriptin ja valitte sitte Facebookin pääkieleksi tämän kielen: norsk (bokmål). Net sanat, joita ei ole vielä käänetty kvääniksi, nävythään silloin norjaksi eli ruijaksi.</p>
<p xml:lang="nob">Facebook på kvensk</p>
<p xml:lang="nob">Siden kvensk ikke er et offisielt Facebook-språk behovs det en skreddersydd skript som du installerer på nettleseren din. Kainun institutti – Kvensk institutt har oversatt noe av de mest sentrale Facebook-ord for skripten. Du kan velge mellom oversettelse på øst- eller vestdialekt: Kvääni/Kainu (öystä) og Kvääni/Kainu (vesta).</p>
<p xml:lang="eng">Facebook in Kven language</p>
<p xml:lang="eng">Because Kven language is not an official Facebook language you will need a special script which you install on your browser. The Kven Institute has translated some of most central words for this script. You can choose between east and west dialects: Kvääni/Kainu (öystä) og Kvääni/Kainu (vesta).</p>
<p>14-24.9.12 Facebook</p>
<p>Kvääni- ja ruijansuomalaiset nuoret oon 14. septemperikuuta lähössä Venäjän Petroskoihin, jossa het tekevä näyttämäpelin yhessä karjalaisten nuoritten kans.  Hyvvää matkaa!</p>
<p>Näyttämäpelin "Kuka mie olen?" esittävä kvääninuoret yhessä karjalaisten nuoritten kans norjalais-venäläisten kulttuuripäivitten yhtheyessä Petroskoissa, Venäjän Karjalassa.</p>
<p>Harjotukset kansalisteatterin pienelä seenilä.</p>
<p>Sara Maria, Anneli ja Noora imroviseerathaan tuntheita. Tavustalla soipi laulu <span type="quote">"Äitin sanat"</span>, jonka Karine Jakobsen laulo Uuet laulut -konsertissa.</p>
<p>Nuoret harjotteleva karjalaista häätanssia.</p>
<p>Anneli, Sara Maria, Sofie, Anna ja Maria tansathaan letkajenkkaa.</p>
<p>Ensimäinen möötti karjalaisten muusikoitten ja näyttelijöitten kans.</p>
<p>Ekaterina Bespalova, joka työtelee Tromssan KULTAssa, ohjaa nuoria hiljain illala lauvantaina.  Nuorila oon ollu pitkät harjottelupäivät, klo 10.00 - 22.00.</p>
<p>Ensimäiset karjalaiset tanssiaskelheet!</p>
<p>Muusikot harjottelemassa.</p>
<p>Karjalaiset häät.</p>
<p>Harjotukset kansalisteatterin pienelä seenilä.</p>
<p>Anna Rybalova jakkaa kukkia kaikile jokka oon olheet myötä tekemässä näyttämäpeliä ”Kuka mie olen?”. Met kiitämä sekä Norjan ja Venäjän puolen osalistujia somasta viikosta Petroskoissa ja eriliikaisen hyvästä esityksestä.</p>
<p>01.10.12 Facebook</p>
<p>Kväänin ja merisaamen kuvakalenterin ‘Pohjaisen ihmissii 2013’ julkaisthaan desemperikuussa. / Kvensk-sjøsamisk fotokalender ‘Mennesker i nord 2013’ kommer ut i desember. Foto: Nikita Hilko, Liisa Koivulehto, Silja Skjelnes-Mattila, Ellen Berit Dalbakk, Ørjan Bertelsen ja/og Sonja Siltala.</p>
<p>03.10.12 Facebook</p>
<p>Kansoittenvälinen nuorisoklubi Solveig Petroskoissa, Venäjän Karjalassa kirjottaa omala nettisivula nuorisoprošektista ”Kuka mie olen?”. Prošektissa olthiin myötä sekä kvääni-/ruijansuomalaisia ja karjalaisia nuoria.</p>
<p xml:lang="nob">08.10.12 Facebook/ Nettside</p>
<p><em type="bold">Institutile 164 000 kruunua lissää (tahi: </em> Ei tullu niin paljon rahhaa ko mitä met toivoima)  </p>
<p>Kainun institutti saapi  5,137  miljoonaa kruunua vuele 2013. Näin oon hallitus ehottannu:  <em type="italic">http://www.regjeringen.no/nb/dep/fad/dok/regpubl/prop/2012-2013/prop-1-s-20122013/6/7.html?id=701813  </em></p>
<list><p type="listitem">Met emmä saanheet niin paljon rahhaa ko mitä met toivoima.</p>
<p type="listitem">Siittä tullee iso haaste ko hunteeraa kunka paljon meilä oon työtä ja mitä häytysimmä tehhä. Kuitenki met kaikin Kainun institutissa aijoma vaipumatta työtelä etheenpäin, mutta tyhä suunittelema työt vähän erhiin laihin ko mitä aluksi olima aikonheet.</p>
</list><p xml:lang="nob">08.10.12 Facebook/ Nettside</p>
<p xml:lang="nob"><em type="bold">Kunniapalkinto Astrid Ballole </em></p>
<p>Astrid Ballo oon saanu Ruijan kvääniliiton korkeiman maininan eli Kunniapalkinon. Palkinon jaethiin Annijovessa septemperikuussa.</p>
<p>Palkinon annethaan ihmiselle, joka oon jo pitemän aijan työtely aktiivisesti kvääniasioitten etheen. Astrid oon jo vuosia ollu tärkiä henkilö Pohjais-Varengin kvääniyhistyksessä. Hän oon useamman kerran ollu myötä liiton hallituksessa, ja hän oon alottanu monia tärkeitä kvääniprošekteja. Hän oon alottanu kans vasitun roikan kväänivaimoile - Kvensk Kvinnenettverk – jolle hän oon tehny omat nettisivut.</p>
<p>Viimi aikana hän oon tehny työtä sen etheen ette Vesisaarheen saatais kvääninkielisen näyttämäpelin. Palkinon jakamisen yhtheyessä sai Astrid suuren kiitoksen siittä tärkiästä työstä, minkä hän oon vuositten aikana tehny.</p>
<p xml:lang="nob">09.10.12 Nettside</p>
<p><em type="bold">Kainun institutti oon hankkinu pianon </em></p>
<p>Institutissa oon fiini sali missä oon eriliikaisen hyvä akustikki. Sen tähen institutti oon hankkinu elektroonisen Roland-pianon, jota voipi käyttää erilaisissa tapahtumissa. Uusi hallituksen johtaja ja muusikko Irene Persen testaa pianoa.</p>
<p xml:lang="nob">10.10.12 Nettside</p>
<p><em type="bold">Kielitinka kokkointuu Tromssassa 19-20. päivä novemperikuuta </em></p>
<p>Seuraavassa kielitingan kokkouksessa suunitelhaan sitä, kunka met aijoma työtelä sananrakenuksen ja sanapuohin kans.</p>
<p>Kokkouspaikka oon Hotel St. Elisabeth Tromssassa, ja se oon tarkotettu kaikile. Enämen tietoa tullee hiljemin.</p>
<p>10.10.12 Facebook</p>
<p><em type="bold">Kväänin Kielitinka kokkointuu Tromssassa 19-20. päivä novemperikuuta </em></p>
<p>Kokkouksessa suunitelhaan sitä, kunka aijoma työtelä sananrakenuksen ja sanapuohin kans. Kaikin oon tervettulheet möötthiin!</p>
<p xml:lang="nob">11.10.12 Nettside</p>
<p><em type="bold">Kainun institutin uusi johtokunta </em></p>
<p>Kainun institutin johtokunnan uueksi johtajaksi oon valittu Irene Persen ja toiseksi johtajaksi Trond Trosterud. Persen oon Porsangin komuunin puolesta ja Trosterud oon Tromssan universiteetistä. Muut johtokunnan jäsenet oon  Egil Borch (Ruijan Kväänit – Pyssyjokilaiset), Leena Niiranen (HiF) ja Jan Erling Persen (Ruijan Kväänit – Lemmijokilaiset). Novemperikuun 15. ja 16. päivä järjestethään johtokunnan ja työntekijöitten yhtheinen strategiakokkous Pyssyjovessa.</p>
<p>11.10.12 Facebook</p>
<p>Kainun institutin johtokunnan uueksi johtajaksi oon valittu Irene Persen ja toiseksi johtajaksi Trond Trosterud. Muut johtokunnan jäsenet oon  Egil Borch (Ruijan Kväänit – Pyssyjokilaiset), Leena Niiranen (HiF) ja Jan Erling Persen (Ruijan Kväänit – Lemmijokilaiset).</p>
<p>Kainun institutila oon uusi nettisivu eli nettilaita. Nyt voit lukea institutin uutisia kans kvääniksi:  <em type="italic">www.kvenskinstitutt.no  </em></p>
<p xml:lang="nob">15.10.12 Nettside/Nyheter</p>
<p>Kainun institutin prošektijohtaja Kaisa Maliniemi oon yhessä Ivar Johnsenin (Ruijan Kveeniliitto) kanssa ollu myötä kokkouksissa, joita järjestethiin NGO-prošektin yhtheyessä. Prošektissa freistathaan vahvistaa Venäjän inkerinsuomalaisten ja vatjalaisten kieltä ja kulttuuria eriliikaisesti kulttuuriaktiviteetitten avula.</p>
<p>Kokkoukset järjestethiin Pietarissa 2.-4. oktooperikuuta, ja järjestäjänä oli Inkerin kulttuuriseura.</p>
<p>- Matkala met opastuima inkerinsuomalaisten asuma-aloihin ja kielen tilhaan Venäjällä. Huonoin tilane oon vatjalaisila. Heilä ei ole ommaa kirjakieltä ja monikhaan ei enhään puhu kieltä. Vatjan kieli oon likelä eestin kieltä, muistelee Kaisa Maliniemi. Vatja oon äärimäisen uhattu kieli.</p>
<p>Prošektissa oon myötä osalistujia Suomesta, Venäjältä, Eestistä ja Norjasta.</p>
<p>Juunikuussa 2013 het tuleva Kainun institutthiin opastumhaan kväänin eli kainun kielheen ja kulttuurhiin.</p>
<p>Luje enämen Inkerinmaasta täältä:  <em type="italic">http://fi.wikipedia.org/wiki/Inkeri  </em> <em type="italic">http://no.wikipedia.org/wiki/Ingermanland  </em> </p>
<p>Inkerisuomalaisista saatat lukea enämen täältä:  <em type="italic">http://www.inkeri.spb.ru/  </em></p>
<p>15.10.12 Facebook</p>
<p>Kainun institutin prošektijohtaja Kaisa Maliniemi oon ollu myötä NGO-prošektin kokkouksissa Pietarissa. Prošektin avula freistathaan vahvistaa Venäjän inkerinsuomalaisten ja vatjalaisten kieltä ja kulttuuria. Luje enämen täältä: (institutin linkki)</p>
<p xml:lang="nob">24.10.12 Nettside/Nyheter</p>
<p><em type="bold">Kainun institutti oon myötä </em> <em type="bold"><span type="quote" xml:lang="eng">"Memory boxes"</span>-oppiprošektissa </em> </p>
<p>Kainun institutti oon myötä  Grundtvig-prošektissa, jonka nimi oon <span type="quote" xml:lang="eng">"Memory boxes"</span>. Prošekti oon kansoittenvälinen ja se kestää kaksi vuotta.</p>
<p>Jokhainen institutti, joka oon myötä tässä prošektissa, mobiliseeraa oppijoita. Nämät oppijat osalistuva oppiprogramhiin, jonka aikana het kokoava yhtheisen, eurooppalaisen <span type="quote">"Muistorasian"</span>. Tarkotuksena oon kovota erilaisia muistoja niistä aistimuksista jokka liittyvä ihmishiin ja kulttuureihin. Tämä eurooppalainen <span type="quote">"Muistorasia"</span> tullee sisältämhään muun myötä ääntä, videoita, lyhykäisiä muisteluksia, työpajoja, oppimateriaalia, kuvia ja internettinäyttelyitä. Tällä laila met otama vaarin meän kulttuurimuistoista ja säilytämmä niitä seuraaville sukupolvile.</p>
<p>Oppiprošektin aikana Kainun institutin työntekijät oppiva luomhaan muistorasioita. Opetus tapahtuu sekä kansoittenvälisesti ja paikalisesti. Samala met järjestämmä paikalista aktiviteettiä, niin ko työpajoja ja kielikafeoita joissa voipi tua esile omia muistoja ja aistimuksia. Lapsile ja nuorile järjestämä aktiviteettejä, joissa het oppiva kunka luonon saattaa kokea aistitten kautta.</p>
<p>Lisäksi kuvvaama videolle yli 65-vuotihaita ihmisiä jokka yhä puhuva kväänin eli kainun kieltä. Aktiviteeteissä, joita Kainun institutti järjestää, käytämä kväänin eli kainun kieltä.</p>
<p>Enämen tietoja saat täältä:</p>
<p>Kaisa Maliniemi</p>
<p xml:lang="nob">Prosjektkoordinator i Norge</p>
<p><em type="italic">Kaisa.Maliniemi@kvenskinstitutt.no </em></p>
<p xml:lang="nob">+ 47 465 48 928</p>
<p xml:lang="nob"><em type="bold">Instituttet </em><em type="bold">med i et livslangt opplæringsprosjekt <span type="quote" xml:lang="eng">"Memory boxes"</span> </em></p>
<p xml:lang="nob">Kvensk institutt deltar i et Grundtvig-læringspartnerskap <span type="quote" xml:lang="eng">"Memory boxes"</span>. Dette er et internasjonalt prosjekt som varer to år. I løpet av denne perioden vil hver deltagende institusjon mobilisere lærlinger som deltar i læringsprogrammet både internasjonalt og lokalt. Tanken bak prosjektet er å samle en felles europeiske <span type="quote" xml:lang="nob">"minneeske"</span> der man har forskjellige minner knyttet til sanser fra forskjellige individer og kulturer. Den ferdigstilte europeiske <span type="quote" xml:lang="nob">"Minneesken"</span> vil inneholde blant annet lydopptak, videoklipp, korte fortellinger, workshop, undervisningsmateriale, fotografier og nettutstillinger. På denne måten tar vi vare på kulturelle minner for neste generasjoner.</p>
<p xml:lang="nob">I prosjektet vil ansatte hos Kvensk institutt få opplæring i å skape minneesker. Opplæringen vil skje både internasjonalt og lokalt. Samtidig skaper vi egne aktiviteter lokalt i form av workshop/språkkafe knyttet til sanser og minner og aktiviteter for barn og ungdommer som skal lære hvordan naturen kan oppleves gjennom sanser. I tillegg lages videointervjuer av folk eldre enn 65 <em type="bold">år </em>som fortsatt snakker kvensk. Aktiviteter ved Kvensk institutt vil for <em type="bold">e </em>gå på kvensk. </p>
<p xml:lang="nob">For mer informasjon</p>
<p>Kaisa Maliniemi</p>
<p xml:lang="nob">Prosjektkoordinator i Norge</p>
<p><em type="italic">Kaisa.Maliniemi@kvenskinstitutt.no </em></p>
<p xml:lang="nob">+ 47 465 48 928</p>
<p>24.10.12 Facebook</p>
<p>Kainun institutti oon myötä kansoittenvälisessä  <span type="quote" xml:lang="eng">"Memory boxes"</span>-oppiprošektissa, jonka aikana kovothaan yhtheisen, eurooppalaisen <span type="quote">"Muistorasian"</span>.</p>
<p>Luje enämen täältä: ...........</p>
<p>06.11.12 Facebook</p>
<p>Carlo Smaldone Villani oon kuvanu Youtube-videon ensimäisestä <span type="quote" xml:lang="eng">"Memory Boxes"</span> - kokkouksesta jonka järjestethiin Münchenissä oktooperikuussa 2012. Kainun institutti oli myötä kokkouksessa.</p>
<p xml:lang="nob">05.11.12 Nettside/Nyheter</p>
<p><em type="bold">Kielitingan kokkous Tromssassa 19.-20. novemperikuuta </em></p>
<p>Kväänin eli kainun kielitinka kuttuu dialogiseminaarhiin missä praatithaan kväänin kielen terminologiasta ja siihen liittyvistä haastheista.  <em type="bold">Seminaarin järjestethään 19. ja 20. novemperikuuta. Paikka oon St. Elisabeth Hotell Tromssassa. </em> </p>
<p>Kokkous alkaa maanantaina 19. novemperikuuta klo 10.00 ja loppuu tiistaina puolelta päivin.</p>
<p>Kokkouksen teemat:</p>
<list><p type="listitem">Kielisuunittelun ja kielenhuolon kokemukset Ruijassa</p>
<p type="listitem">Meänkielen kielisuunittelu, eriliikaisesti lainasanoitten käyttö</p>
<p type="listitem">Pohjaissaamen kielisuunittelu ja terminologian kehittäminen</p>
<p type="listitem">Elektrooniset sanakirjat ja maholisuuet yhtheisseen terminologian kehittämisheen ja sanakirjatyöhön</p>
</list><p><em type="bold">Kaikin oon tervettulheet kokkouksheen! </em></p>
<p>Enämen tietoja:</p>
<p>Hilde Skanke  <em type="italic">hilde.skanke@kvenskinstitutt.no  </em>Tlf: 46 54 88 70  </p>
<p>12.11.12 Facebook</p>
<p>Nuorisojärjestö Nuori Karjala järjesti <span type="quote" xml:lang="nob">"Road Map"</span>-prošektin, jonka aikana järjestö kohatteli Kveeninuoret ja Kveeniliiton Tromssassa. Katto karjalankielisen reportaašin prošektista!</p>
<p xml:lang="nob">14.11.12 Nettside/Smånyheter</p>
<p><em type="bold">Oppimateriaalia internetissä kieltenopettajille </em></p>
<p>Yykeänperän koulu ja Omasvuonon kielikeskus oon tehneet elektroonisen ideapärmin 1.luokan kielenopetusta varten, ja sen saattaa lastata suorhaan netistä. Pärmin materiaalin het oon julkaisheet sekä suomeksi ja pohjaissaameksi.</p>
<p>Kainun institutti aikoo kevhäälä 2013 kääntää tämän fiinin ideapärmin kans kväänin eli kainun kielele.  <em type="italic">http://www.spraaksenter.no/?p=1276  </em></p>
<p>19.11.12 Facebook</p>
<p>Nyt meilä oon jo 200 tykkääjää Facebookissa! Kiitoksii paljon kaikile!</p>
<p>Nyt meilä oon jo yli 200 tykkääjää Facebookissa! Kiitoksii paljon kaikile!</p>
<p>26.11.12 Facebook</p>
<p type="title">Kainun institutti onnittellee Tromssan universiteetin Divvun-prošektia ja Giellateknoa ko het oon saanheet  pohjaismaisen saamen kielipalkinon Gollegiella 2012.</p>
<p type="title">Kveana instituhtta sávvá lihku Romssa universitehta Divvun-prošektii ja Giellateknoi davviriikkalaš sámi giellabálkkašumi, Gollegiella 2012, ovddas.</p>
<p xml:lang="nob">Kvensk institutt gratulerer Divvun og Giellatekno ved Universitetet i Tromsø for den nordiske samiske språkprisen Gollegiella 2012.</p>
<p xml:lang="nob">04.12.12 Nettside/ Facebook</p>
<p xml:lang="nob"><em type="bold">Ja takk, begge deler! </em></p>
<p xml:lang="nob">Fra 05.12 tom 15.02 har Kvensk institutt gleden av å invitere dere på Ringve Museums utstilling "Ja takk, begge deler!". Vi kan tilby et møte med artister som utforsker de musikalske verdener på sin måte. Her vil du møte jødisk rapp, skogfinsk blues, kvensk pop, samt urgamle ritualer og tradisjonelle musikkstiler som har overlevd i generasjoner. Velkommen innom!</p>
<p><em type="bold">Kiitoksia, kumpaaki! </em></p>
<p>05.12.12-15.02.13 oon Kainun institutissa Ringve Museon näyttely "Kiitoksia, kumpaaki!". Näyttelyssä kuulet artisteja jokka tutkiva musikin mailmaa jokhainen omala laila. Täälä kuuluu juutalainen rap, mettäsuomalainen blues ja kvääninkielinen pop yhessä vanhoitten rituaalitten ja perintheisen, sukupolvilta toisile siirtynheen musikin kans. Tervettulemaa!</p>
<p><em type="bold">Pohjaisen ihmissii – Davvi olbmot – Mennesker i nord </em></p>
<p xml:lang="nob">For fjerde gang utgir vi vår Mennesker i Nord fotokalender. Temaet for årets kalender er revitalisering av kvensk og sjøsamisk språk og kultur, her vi presenterer noen av de mange ildsjeler som jobber med akkurat dette. Som tidligere er alle kalendertekster på kvensk, samisk og norsk.</p>
<p><em type="bold">Pohjaisen ihmissii – Davvi olbmot – Mennesker i nord </em></p>
<p>Kainun institutti julkaisee jo neljänen kerran kuvakalenterin Pohjaisen ihmissii. Tämän vuen teemana oon sekä kväänin ja merisaamen kielen ja kulttuurin revitaliseeraus, ja kalenterissa oon esilä muutamia niistä monista tulisielusista ihmisistä jokka työtelevä justhiinsa tämän etheen. Niin ko aijeminki, oon kaikki kalenteritekstit kvääniksi, saameksi ja ruijaksi.</p>
<p><em type="bold">Pohjaisen ihmissii – Davvi olbmot – Mennesker i nord </em></p>
<p>Kveana instituhtta álmmuha juo njealját geardde Davvi olbmot -govvakaleandara. Dán jagáš fáddán lea kveana- ja mearrasámi giela ja kultuvrra revitaliseren. Mii hálidit kaleandargovaid bokte čalmmustáhttit olbmuid geat áŋgirit barget seailluhan dihte giela ja kultuvrra. Kaleandar lea čállojuvvon sihke kveana-, sámi- ja dárogillii.</p>
<p xml:lang="nob">19.12.12 For Språkåret sitt Facebook-side</p>
<p>” Kielivuosi 2013 oon hööli ja kaikile tarkoitettu juhlavuosi, jonka aikana juhlima Ruijan kielelistä moninaisuutta”</p>
</body></document>
