<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2011</year><wordcount>684</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p type="title">Hyvän illan</p>
<p>Laulu Erkheikistä/Vise fra Erkheikki</p>
<p>Hyvän illan sanon sulle kultani armas</p>
<p>ko tulen taas sua tervettimhään</p>
<p>:/: Sinisiä silmiä kasvoita kaunhiita</p>
<p>mun teki mieleni kattelemhaan:/:</p>
<p>Vaikka mie jo vaeltasin ympäri maata</p>
<p>asusin jo jäämeren takana</p>
<p>:/:Kuvasi oon kätkety syðämeni alle</p>
<p>toivoni ei piðä lakata:/:</p>
<p><em type="italic">Suutarivaimon kehtolaulu </em></p>
<p>Kekkä tet oletta tet pienet pojat</p>
<p>ko mie en tunne teitä?</p>
<p>Piuvali pauvali piuvali pauvali</p>
<p>ko mie en tunne teitä?</p>
<p>Toinen teistä taitaa olla</p>
<p>se kunnon Miinan poika?</p>
<p>Piuvali pauvali piuvali pauvali</p>
<p>se kunnon Miinan poika?</p>
<p>Olettako tulheet, olettako tulheet</p>
<p>kenkiänne hakemahaan?</p>
<p>Piuvali, pauvali, piuvali, pauvali</p>
<p>kenkiänne hakemahaan?</p>
<p>Suutari oon menny koko viikoksi</p>
<p>kyläle neulomahaan.</p>
<p>Piuvali, pauvali, piuvali, pauvali</p>
<p>kyläle neulomahaan.</p>
<p>Tulkkaa sitte ensi viikola</p>
<p>kenkkiänne hakemahaan</p>
<p>Piuvali, pauvali, piuvali, pauvali</p>
<p>kenkkiänne hakemahaan</p>
<p>ja Miinale tervheisiä.</p>
<p>Piuvali, pauvali, piuvali, pauvali</p>
<p>ja Miinale tervheisiä.</p>
<p>Älkkää kaatakkaa piimäpyttyä</p>
<p>porstuussa mennessänne.</p>
<p>Piuvali, pauvali, piuvali, pauvali</p>
<p>Ja tuopi pienele Ullelele</p>
<p>Yhðet sukat pitkevarsiset</p>
<p>Ja kahðeksen markan hintaset</p>
<p>Älä itkelele, pappa tullelelee</p>
<p>Tuopi tossut pikkusele Ullelele</p>
<p>Pikipohjaset, paksusaumaset</p>
<p>Ja kahðeksen markan hintaset</p>
<p><em type="italic">Minun ensi kehtolaulu </em></p>
<p>Ensi laulu minkä kuulla sain,</p>
<p>Oli mamman kehtolaulu.</p>
<p>Sanat pehmeiset meni syðämheen,</p>
<p>Ja itku siiheen loppui.</p>
<p>Net lullathiin minun pehmeesti,</p>
<p>Niin rauhalisesti unheen.</p>
<p>Tien sievän mulle näytethiin</p>
<p>Sinne meiðän pienheen talhoon.</p>
<p>Tie muistuu mulle vielä nyt</p>
<p>Ko silmät kiini panen.</p>
<p>Siinä enkeli seissoo naurain</p>
<p>Niin kaunihiisti mulle.</p>
<p>Ko väsynheenä illalla</p>
<p>Panen maata rauhalisesti,</p>
<p>Kuuluu kuiskaus mamman hauðasta;</p>
<p>Minun ensi kehtolaulu.</p>
<p>Se laulu Jeesuksesta oon,</p>
<p>vapattaajasta meiðän.</p>
<p>Mamma laulaa nyt, mie tieðän sen,</p>
<p>taivhaisen kuoron kansa.</p>
<p><em type="italic">Jos voisin laulaat ko lintu voi </em></p>
<p>Jos voisin laulaat ko lintu voi</p>
<p>jos sois mun ääni ko leivon soi</p>
<p>:/: niin kotirannoile laulaisin</p>
<p>ja murheet mielestä poistaisin:/:</p>
<p>Jos voisin lenttäät ko lintunen</p>
<p>ja matkustella halk’ ilmojen</p>
<p>:/: niin kotihiini mie lentäisin</p>
<p>ja sinne huoleni heittäisin:/:</p>
<p>Mutt’ en voi laulaat ko lintu voi</p>
<p>ei soi mun ääni ko leivon soi</p>
<p>:/: en voi mie lenttäät halk’ ilmojen</p>
<p>en päästä kotini rannoileen:/:</p>
<p>Kuule, kuule,</p>
<p>ko mie kuiskaan sulle.</p>
<p>:/:Annatko sie syðämesi</p>
<p>ikiomaks mulle?:/:</p>
<p>Kyllä, kyllä,</p>
<p>kyllä toimheen tulhaan.</p>
<p>:/:Sie jo talvet tukkitöissä</p>
<p>mie jo rukkia rullaan:/:</p>
<p>Piippu, piippu,</p>
<p>kukkaro ja piippu.</p>
<p>:/: Vanhaan pojan tavaroita</p>
<p>kukkaro ja piippu.:/:</p>
<p>Kiulu, kiulu,</p>
<p>ämpäri ja kiulu.</p>
<p>:/: Vanhaan piijan tavaroita</p>
<p>ämpäri ja kiulu.</p>
<p>Kiikkuu, kiikkuu,</p>
<p>killinpoika kiikkuu.</p>
<p>:/:Vanhaan piijan olkapäilä</p>
<p>killinpoika kiikkuu.</p>
<p><em type="italic">Torniolaakson laulu </em></p>
<p>Oi terve kaunis Tornionmaa,</p>
<p>sie seutu armainen!</p>
<p>:/: Ken täälä ellää koðin saa</p>
<p>ja onnen ainaisen.:/:</p>
<p>Oon meilä artheet runsahat;</p>
<p>suot suuret, mettämaat,</p>
<p>:/: vuolaitten väyläin rantamat</p>
<p>ja vaarat malmikhaat.:/:</p>
<p>Suloinen meile aina oon</p>
<p>tää seutu pohjainen,</p>
<p>:/: loistossa kesäauringon</p>
<p>ja revontulien.:/:</p>
<p>Isäimme joukko viljeli</p>
<p>niitymme, peltomme,</p>
<p>:/: ja kylät, kirkot rakensi</p>
<p>omaisuuðeksemme.:/:</p>
<p>Ken lukkee heiðän vaivojaan,</p>
<p>oi, Herra iäinen?</p>
<p>:/: Sie auta meitä vaalimhaan</p>
<p>aarteita isien.:/:</p>
<p>Suo meile täälä elläissä</p>
<p>sun siunauksesi</p>
<p>:/: ja täältä kerran lähteissä</p>
<p>autuutes luonasi.:/:</p>
<p xml:lang="nob">Wiiliam Snell, 1947.</p>
<p><em type="italic">Maa oon niin kaunis </em></p>
<p>Maa oon niin kaunis,</p>
<p>kirkas Luojan taivas,</p>
<p>ihana oon sielujen toiviotie.</p>
<p>Mailman kautta</p>
<p>kuljema laulain,</p>
<p>taivasta kohthaan matka vie.</p>
<p>Rienttäävä aika,</p>
<p>vierähtäävät vuoðet,</p>
<p>miespolvet vajothaan unholhaan.</p>
<p>Kirkhaana aina</p>
<p>sielujen laulun</p>
<p>taivhainen sointu säilyy vaan.</p>
<p>Enkelit ensin</p>
<p>paimenile lauloi,</p>
<p>sielusta sieluhun kaiku soi:</p>
<p>Kunnia Herran,</p>
<p>maassa nyt rauha,</p>
<p>ko Jeesus meile armon tuoi.</p>
<p><em type="italic">Jouluyö, Juhlayö </em></p>
<p>Jouluyö! Juhlayö!</p>
<p>Päättyny kaikki oon työ,</p>
<p>Kaks vain valvhel' oon puolisoa,</p>
<p>Lapsen herttasen nukkuessa,</p>
<p>:/:Soimikätkyessään:/:</p>
<p>Jouluyö! Juhlayö!</p>
<p>Paimenila yksin työ,</p>
<p>Enkeli taivhaasta ilmotti heil':</p>
<p xml:lang="nob">Suuri koittanu riemu om teil'!</p>
<p>:/:Kristus syntyny oon!:/:</p>
<p>Jouluyö! Juhlayö!</p>
<p>Täytetty nyt oon työ.</p>
<p>Olkhoon kunnia Jumalale!</p>
<p>Maassa rauha kans ihmisile</p>
<p>:/:Olkhoon suosio suur'!:/:</p>
<p><em type="italic">Mun syðän sielä kulkkee </em></p>
<p xml:lang="nob">Nuotti: Mitt hjerte alltid vanker</p>
<p>Mun syðän sielä kulkkee</p>
<p>Jeesuksen tallissa.</p>
<p>mun mieli sielä ollee</p>
<p>niin ko olis kotona.</p>
<p>Se oon mun sielun paikka,</p>
<p>mun uskon toivomus.</p>
<p>Ikuisesti se muistuu</p>
<p>siunattu jouluyö.</p>
<p>Se pieni pimmee talli</p>
<p>syðämele rakas oon.</p>
<p>Siin’ joka päivä opin</p>
<p>pilkkaamista jättämhään.</p>
<p>Siit’ kiitoksela löyðän</p>
<p>mun sielun pesäsen;</p>
<p>mun pyhästä tallisesta,</p>
<p>Jeesuksen soimesta.</p>
<p>Mie levittäisin kukkii</p>
<p>sinun soimen ympäri.</p>
<p>Sun eðestä mie elän,</p>
<p>ja mie kuolen sinule.</p>
<p>Mun sielu sieltä löyttää</p>
<p>oikkeen iloaikansa;</p>
<p>sun syntymisen aika,</p>
<p>siunattu jouluyö.</p>
<p>Turkin poovessa:/:</p>
<p>/:Enkä tiiä kelle annan:/:</p>
<p>Rassaa kannan, rassaa kannan</p>
<p>Turkin poovessa.</p>
<p><em type="italic">Laiska trenki </em></p>
<p>Ko sattui kerran laiska trenki</p>
<p>Hiljan ylös kähmiipi</p>
<p>Hakkee sukkaa saapastansa</p>
<p>Löyttää yhren paikastansa</p>
<p>Illala paiskannu</p>
<p xml:lang="nob">Sängyn alle viskannu</p>
<p>Sieltä hän märkänä löyttää net nyt.</p>
</body></document>
