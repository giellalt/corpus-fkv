<document xml:lang="fkv" id="no_id">
  <header>
    <title> 
1 Tervettulemaa täähään ishoon Beatles-showhiin täälä Pyssyjovessa tänä iltana
</title>
    <genre code="facta"/>
    <author>
      <unknown/>
    </author>
    <translator>
      <person firstname="Terje" lastname="Aaronsen" sex="m" born="NO" nationality=""/>
    </translator>
    <wordcount>754</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Konserttin alottaa <em type="italic">Please, please me. </em>Ja sitte konfransieerit </p>
    <list>
      <p type="listitem">Tervettulemaa täähään ishoon Beatles-showhiin täälä Pyssyjoven kirkossa tänä iltana!</p>
    </list>
    <p>Ensimäistä mitä kuulitta oli <em type="italic">Please, please me. </em></p>
    <p>Kaarasjoven ja Pyssyjoven mysikkijoukot soitethiin.</p>
    <p><em type="italic">Please, please me </em>oli Beatlesin toinen singeli, ja se oli tätä jälkhiin ette George Martin, kans kuttuttu se viiðes Beatle, vai sanomako Kiiski, sillä Beatles merkittee Kiiskit meiðän kielelä, tätä jälkhiin ette George Martin ymmärsi ette tämä oli Englannin hottin pänti. </p>
    <list>
      <p type="listitem">Ennen ko konsertti jatkuu met pyyðämä ette tet sammutatta käsifuunit ja peismeikkerit.</p>
    </list>
    <p>Met kuulema nyt kuoroversuunin <em type="italic">Blackbird </em>istä. Paul McCartney sai itean täähään tunnelmalisheen ja täysakystisheen laulhuun yhtenä varhasena aamuna ko hän heräsi siitä ette mustarastas istui ja lauleli hänen klasin ulkopuolela. McCartney pelasi sisäle yksin <em type="italic">Blackbird </em>in. Apuna oli vain metonoomi. Tässä nyt Porsangerne. </p>
    <p>Jälkhiin <em type="italic">Can't buy me love </em></p>
    <list>
      <p type="listitem">Het jokka tulthiin PorSangernitten jälkhiin, oon Tonje and The MopBeats ja laulu oli Can't buy me love mikä tuli ulvos kevväilä 1964. The Beatles olthiin jo sillon mailmantähðet.</p>
    </list>
    <p>4 Ja nyt esitethään kaikin <em type="italic">All my loving. </em>Tämä oon yksi niistä ensimäisistä lauluista mikä nousi listanlalvale. </p>
    <p xml:lang="nob">Jälkhiin <em type="italic">All my loving </em></p>
    <list>
      <p type="listitem">OB - LA - DI, OB - LA - DA pelathiin sisäle jynikuussa 1968. Tämä oon yksi niistä korvhaantarttuvimmiista ja ilosimmiista Beatlesin lauluista. Se nerokhaalinen osa tästä laulusta oon ette se oon niin jouttaava. Beatles laittoi kolme versuuni Ob - la - di, ob - la - dasta ja het olthiin 42 tiimaa stutiossa tämän laulun tähðen. Nyt kuulema mysikkijoukon versuunin.</p>
    </list>
    <p xml:lang="nob">Jälkhiin <em type="italic">When I'm sixty-four </em></p>
    <list>
      <p type="listitem">When I'm sixty-four minkä juuri nyt kaikin laulethiin ja pelathiin, oon pelattu sisäle 1966. Paul McCartney kirjotti nuotin ko hän oli tyhä16 vuotta vanhaa. Beatles pruukathiin soman vuoksi pelata sen jos heiðän lauluanleki hajos konsertin alla. Vasta faarin 64 (kuutheenkymmentheenheljentheen) syntymä-päivhään hän kirjotti tekstin täähään nuothiin. When I'm sixty-four oon se iso mysikaalinen ja lyyrinen muistonumero Sgt. Pepper's Lonely Hearts Club Band-plaatassa.</p>
    </list>
    <list>
      <p type="listitem">Kuulema sitte George Harrisonin Something. Tämä oon yksi hänen enniitten tunnetuista lauluista. Se vaim'ihminen josta George laulaa, oon tietekki hänen vaimo Patti. Ja met olema sammaa mieltä ko Frank Sinatra joka sanoi näin tästä laulusta: Tämä oon se sievhin rakhauslaulu viimisessä viiðessä kymmenessä vuoðessa.</p>
    </list>
    <p>Jälkhiin <em type="italic">Sgt. Pepper </em>sekotusta </p>
    <list>
      <p type="listitem">Kuulima nyt Sgt. Peppersekotuksen ja Sgt. Pepper's Lonely Hearts Club Bandin tittelilaulun. Kuulima kans laului mikkä ei kuulu täähään alpymhiin; You never give me no money, Yellow Submarine ja Norwegian Wood. Tämä alpymi tuli jyynikuussa 1967 ja oon piian yksi rokin merkittäviistä alpymiistä ja luultavasti se enniitten tunnettu.</p>
    </list>
    <p>Hän joka johtaa nämät 50 sievää pellaajaa ja laulaaja, oon tirikentti Juri Kotkovitc.</p>
    <list>
      <p type="listitem">Jatkoksi Norwegian Wood. Se oli Paul McCartney joka ehðotti tittelin täähään laulhuun vasta sitä jälkhiin ko John Lennon oli antanu sille tittelin This bird has flown. Titteli muistuttaa poikaloman seinii mikkä olthiin mäntypaneelista - halvasta norjan männystä.</p>
    </list>
    <p>Kuoron tirikentti oon Kristel Paulsen.</p>
    <p>Jälkhiin <em type="italic">Help </em></p>
    <list>
      <p type="listitem">Help kirjotethiin toivottomuðen hetkessä ko olthiin filmii pellaamassa. Jälkhiin sitä John Lennon sanoi ette hän Helpin läpi toðelisesti huusi appuu. Hän huomasi ette tähtistaattys tartuttaa kiini, ja ette ei siitä löyðy minkhäänlaista hätäovvee kattuuvale artistile.</p>
    </list>
    <list>
      <p type="listitem">The MopBeatsistä ja Helpistä siirrymä mysikkijoukhoon ja Yesterdayhiin. Paul McCartney heräsi yhtenä aamuna, ja hänelä oli joku nuotti päässä. Sillä ko se oli niin hyvä, hän luuli kauvon ette se oon jo olemassa, mutta ko hän ymmärsi ette se oli hänen oma, hän kirjotti oman tekstin siiheen. Tästä tuli slaakeri, Yesterday.</p>
    </list>
    <p>Jälkhiin <em type="italic">Penny Lane </em></p>
    <list>
      <p type="listitem">Ensisti met kuulima Got to get you into my life mikä oli se ensimäinen Beatleslaulu missä koko puhalttaajarivi oli myötä, ja lopuksi vielä Penny Lane.</p>
    </list>
    <list>
      <p type="listitem">Penny Lanen tausta oli se ette John Lennon ja Paul McCartney alethiin puhuhmaan siitä ette het piðettäis kirjottaat heiðän lapsuuðesta ja kasumaaijasta Liverpoolissa. Penny Lane oon yhðen kaðun nimi Liverpoolissa.</p>
    </list>
    <list>
      <p type="listitem">The Beatlesin lapsuuðesta siirrymä The Beatles gold medleysekotuksheen. She loves you ja yeah, yeah, yeah, nämät tulthiin sympooliksi tälle ekstaattisele Beatles-fenomeenile ja 60-luvun optimismisele hengele. Tässä sekotuksessa mikä nyt tullee, löyttyy osa niistä ekstaattisista ja optimistisista lauluista.</p>
    </list>
    <list>
      <p type="listitem">Let it be oon tittelilaulu Beatlesin viimisessä LP:ssä, ja tämä LP merkittee kans heiðän karriärin lopun. Let it be oon vuositten läpi saanu kohta monumentalisen merkityksen. Tämä oon komposisuuni mikä toivottaa paremppaa elämää ja paremppaa mailmaa. Siinä oon haavottuvaisuutta ja huolta, mutta sanoma oon toivo ja ilo.</p>
    </list>
    <list>
      <p type="listitem">Lopuksi tässä konsertissa kuulema yhðen muun Beatlesin viimisistä lauluista.</p>
    </list>
    <p><em type="italic">Get back </em>pelathiin sisäle samannimisele plaatale januaarikuussa 1969, sillon ko The Beatles olthiin jo hajjoomassa. Tämä laulu kuului ei ilmetetyssä konsertissä Apple-rakennuksen katolta Lontonnissa. Tämä oli Beatlesin viiminen laivkonsertti. </p>
    <p>Ja tällä lootila met toivotama teiðät kaikin tervheelisenä kothiin, ja toivoma kans ette tet tykkäsitte showista niin hyvin ette tet saattasitte get back next time!</p>
    <p xml:lang="nob">
      <em type="bold">The Beatles-show </em>
    </p>
    <p xml:lang="nob">
      <em type="bold">The Beatles-show </em>
    </p>
  </body>
</document>
