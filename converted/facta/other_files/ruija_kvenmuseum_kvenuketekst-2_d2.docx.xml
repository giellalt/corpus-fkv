<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>2691</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version></header><body><p><em type="italic">Alkusanat </em><em type="italic"> </em></p>
<p>Vadsø museum – Ruija kvenmuseum oon joka vuosi vuotheen 2003 saakka pitäny aktiviteettiviikkoa, Kvääniviikkoa, mikä oon tarjous alan lastentarhoile ja kouluile.</p>
<p>Viikola oon joka vuosi ollu erilaisia teemoja, niin ko fisku, maapruuki ja leipomatradisuunia.</p>
<p>Viikon tarkotus oon antaa lapsile, jokka oon myötä siinä, kokemuksen museumistä ja samhaan aikhaan lisätä tietoa kväänikulttuurista ja sen merkityksestä lokaalisessa histooriassa.</p>
<p>Joka vuosi oon tehty häftin kvääniviikole, ja tämä häfti oon kvääninkielinen lyhytversuuni niistä häfteistä.</p>
<p>Prosjektin oon valmistettu Finmarkun fylkkimannin Oppvekst- og Utdanningsavdelingin avula/tuela.</p>
<p><em type="italic">Kväänit </em><em type="italic"> </em><em type="italic">Kvener </em></p>
<p>Kväänit oli kansa mikä monessa paarossa siirtyi Suomesta ja Ruottin Toorniolaksosta Pohjas-Ruijhaan noin vuotheen 1900 asti.</p>
<p>Het ja heijän jälkiläiset oon kuttuttu kvääniksi.</p>
<p>Iso määrä kväänejä tuli Varenkhiin 1830-1860välilä.</p>
<p>Toela yli 60 % Vesisaaren asukhaista oli kväänejä 1885 väenlaskemisessa.</p>
<p>Omija kväänikylijä; niin ko Kallijoki ja Annijoki, kasuthiin ylös.</p>
<p>Kvääni oon monta sattaa vuotta ollu viralinen nimitys mantallissa ja väkilaskemisissa.</p>
<p>Nimityksen käyttö oon ollu ja oon vieläki hankala.</p>
<p>Erittäin norjalaistamisaikana mikä alkoi 1800-luvun keskiosassa, kväänisannaa ymmärrethiin negatiiviseksi.</p>
<p>Muutamila oon vieläki tämä käsitys, mutta toiset taas ei käsitetä sitä probleemaattiseksi, ja haluthaan sanoa ittensä kvääniksi.</p>
<p>Viralisesti nimi oon neutraalinen ja selvä rajotetun joukon, nasunaalisen minoriteetin nimitys.</p>
<p>Mikä oli syy siheen että kväänit tulthiin Varenkhiin?</p>
<p>Alat mistä het tulthiin, olthiin kokenheet katovuosia, liika-asutusta ja sottaa.</p>
<p>Tämä pani ihmiset siirtymhään.</p>
<p>Mutta hyvät fiskut ja maapruuki- ja työmaholisuuet veethiin kans heitä.</p>
<p>Paljoila oli kans Amerikka pitkälisenä päämääränä ko het menthiin Havlanthiin, Ruijhaan, niin ko het sen sanothiin.</p>
<p>Sen lisäksi sinä aikana kansat muutoinki liikuthiin paljon ja siirythiin paikasta toisheen.</p>
<p>Paljon ihmisiä koko Euroopassa siirrythiin niinä aikoina.</p>
<p><em type="italic">Asutus </em><em type="italic"> </em></p>
<p>Fisku oon kauon ollu erittäin tähelinen Finmarkule ja Varengile.</p>
<p>Aina kivikauesta asti saatama nähhä jälkiä siitä että meriressursit oon olheet alan asutuksen tärkeitä lähtheitä.</p>
<p>Varenginvuonosta saattaa pyytää kaikkia niitä tavalisimpia ruokakaloja.</p>
<p>Samhaan laihiin sovithaan alat ympäri vuonoa hyvin maapruukhiin ja asutuksheen.</p>
<p>Fisku ei ole vain antanu ruokaa pöyäle, mutta oon kans ollu tärkeä kauppatavara. Sekä vaihtokauppassa tavaroitten kansa että rahala maksettaissa.</p>
<p>Kiini 15-1600-luvulta oon laivoja Spaaniasta, Saksasta, Itaaliasta, Franskasta, Hollandista, Tanmarkusta ja Ruottista saakka tuonheet tarpheelista tavaraa mitä oon vaihetettu kalhaan, traanhiin ja muihiin tavarhoin.</p>
<p>Ryssälä oli erilainen rooli siinä kaupassa.</p>
<p>Pomoorinkauppa ryssän laivoin kansa oli tärkeä paikkalisväele.</p>
<p>Se alko noin 1740 ja loppu 1917 ryssän revolusuunin jälkhiin.</p>
<p>Mutta oon rapporteerattu että ryssän kauppamiehet triivathiin luvatonta kauppaa Finmarkussa jo 1680-luvulta, ja että joku pomoorikippari seilas Ruijhaan 1930-luvun lopphuun asti.</p>
<p>Pomoorit tuothiin ryssän ruisjauhoa kalan vaihtokaupaksi ja turvathiin/varmistethiin Finmarkule elintärkeää ruokatavaraa katovuosina ja sillon, ko tavaraa etelästä ei tullu,.</p>
<p>Fisku rahalähteenä oon aina ollu epävarma.</p>
<p>Muutamina vuosina elethiin yli määrän, ja toiset vuoet taas olthiin niin huonoja että ei ollu ruokaa kohta ittelekhään.</p>
<p>Sillä oon fiskaripuunasysteemi jo varhain pelannu tärkeää roolia pitkin koko rannikkoa.</p>
<p>Syy siiheen että kväänit 1800-luvula tulthiin asumhaan Varenkhiin ja toishiin paikkhoin Pohjas-Ruijassa, oli heiän hakeminen hyvvää maapruukimaata ja maholisuutta ellää kalasta.</p>
<p>Asutus oon saannu leiman siitä.</p>
<p>Varengissa meilä oon pienkaupungin näköset asutukset, ja kylilä oon osittain sama etnisyys.</p>
<p>Kylitten vieressä oon hyvvää maapruukimaata likelä mertä semmosessa paikasssa, missä oon hyvä nousta ranthaan venheelä .</p>
<p><em type="italic">Venheitä </em><em type="italic"> </em></p>
<p>1800-luvula Nordlanninvene oli se tavalisin vene etelästä Tröndelaagista pohjasheen Finmarkkhuun ja ithään vielä Rysshään asti.</p>
<p>Taitavat ihmiset nähthiin jo kaukaa missä venheen olthiin rakennettu, ja usheen kuka sen oli rakentanu.</p>
<p>Venheenrakentajia löytyi usheissa Varengin kylissä.</p>
<p>Sekä kväänit, ruijalaiset että saamelaiset rakennethiin venheitä.</p>
<p>Suomessa kväänit ei olheet tottunheet ishoon suolasheen merheen, mutta paljot heistä olthiin hyvät käsityöntekijät ja opithiin heti rakentamhaan venheitä Finmarkun fiskule.</p>
<p>Ensimäiset muturivenheet Varenkhiin tulthiin noin 1900-1910-luvula.</p>
<p>Nämät muttuurivenheet olthiin puuvenheitä missä oli muturi ja purje.</p>
<p>Monet panthiin kans muturin vanhoishiin purjevenheishiin tahi nordlanninvenheishiin.</p>
<p>Alussa muturit olthiin niin pienet että oli pakko käyttää purjetta solaarin säästämiseksi.</p>
<p>Se meni monta vuotta ennen ko muturivenheet olthiin voittanheet kilpailun purjevenheittin kansa.</p>
<p><em type="italic">Venheitten u </em><em type="italic">u </em><em type="italic">estikäyttö </em><em type="italic"> </em></p>
<p>Puumateriaali oli tyyris resursi puunköyhässä Varengissa.</p>
<p>Sentähen oli tärkeä käyttää materiaalin hyväksi viimi lopphuun asti.</p>
<p>Pieniä ja isoja venheitä otethiin maale ko net olthiin palvelheet valmhiiksi merelä, ja niitä käytethiin kattoina pienissä taloissa niin ko kajoissa ja lammasnavetoissa.</p>
<p>Toisen mailmansoan jälkhiin, pakkoevakueerinki- ja uuestirakentamisaikana oliki joitaki jokka asuthiin veinheitten alla.</p>
<p>Lopuksi venheen käytethiin poltoksi.</p>
<p>Vielä nykysin näjemä kajoja ja ulkohuonheita  mikkä oon  tehty vanhoista venheistä muun muassa Annijoessa, Kramppiniemessä ,  ..... ja Morttiniemessä  .</p>
<p xml:lang="nob"><em type="italic">Vi kan fremdeles i dag se skjåer og uthus laget av gamle båter blant annet i Vestre Jakobselv, Krampenes, Klubbvik og Mortensnes. </em> </p>
<p xml:lang="nob"><em type="italic">Fisku </em><em type="italic"> </em><em type="italic">Fiske </em></p>
<p>Enimät varenkilaiset olthiin fiskareja, ja enimät heistä triivathiin maapruukia samhaan aikhaan.</p>
<p>Elättämisessä tarvithiin kuitenki kaksi jalkaa.</p>
<p>Harvat omistethiin oman venheen 1800-luvula.</p>
<p>Usheen se oli perhe tai usheita samasta kylästä jokka omistethiin yhen venheen.</p>
<p>Se oli kansa tavalista että kauppamiehet, niin ko Esbensen, omistethiin yhen venheen tai monta venettä, ja het hyyräthiin miehiä.</p>
<p>Fisku Varenginvuonossa oli tavalista.</p>
<p>Täälä oon paljon hyviä fiskumataloita ja kaikila oli omat nimet, sekä kvääniksi että norjaksi.</p>
<p>Mutta muutamat reisathiin kansa kauemmaksi ulos, ja myythiin kallaa muun muuassa Kiiperissä, Vuoreassa tahi Berlevågissa.</p>
<p>Fisku oli miesten työ.</p>
<p>Mutta vaimoihmisilä oli pakko olla koinhoiossa ko miehet olthiin fiskussa, ja työtelä ko kalat olthiin tuotu kothiin.</p>
<p>Ko mies oli fiskussa, vaimola oli pakko hoitaa taloa, lapsia ja elläimiä.</p>
<p>Kläpilä oli pakko auttaa kotityössä, ulkotyössä ja fiskhuun valmistamisessa.</p>
<p>Ennen ko faari lähti merele, heilä oli esimerkiksi pakko olla myötä kaivamassa fieruamatoja syötöksi, ja vielä jälkhiin sitä syöttää liinan.</p>
<p>Ko isä tuli kothiin, heilä oli pakko auttaa kalan- ja kalapäitten kantamisessa ja niitten kuivaamahaan henkaamisessa.</p>
<p>Jos oli vaihtotavaraa, heilä oli pakko kantaa net ylös.</p>
<p>Pojat olthiin myötä fiskussa ko het olthiin 12-13 vuotiset, ja heiltä vaaithiin miehen työn.</p>
<p>Het ei olis saanheet ruokakallaa tahi rahhaa, jos perhe ei olis tehny työtä yhessä.</p>
<p><em type="italic">Maapruuki Varengissa </em><em type="italic"> </em></p>
<p>Varengin asutuksela oon kauvon ollu leimaa siitä että se oon sekotus monesta kansajoukosta.</p>
<p>Ennen ruijalaista asutusta 14-1500- luvula löytyi sesonkimainen saamelaisasutus tällä alala.</p>
<p>Pääresursit mitä käytethiin, oli kala ja muut vuonon raaka-ainheet.</p>
<p>Maapruukia oli vähä, mutta 1600- luvulta met tiämä että sillon oli vähäsen karjanhoitoa.</p>
<p>1800-luvula oli suuri eistys Varengin maapruuissa.</p>
<p>Tämä eistys oon samanaikhanen ko muun muuassa kväänitten asuttuminen.</p>
<p>Kväänit tulthiin rikhailta maapruukitradisuunialoilta, ja heilä oli tietoa ja kokemuksia miitä het käytethiin uusila maisemila.</p>
<p>Ennen ko kväänit tultiin Varenkhiin, alan maapruukia leimas rikas fisku. .</p>
<p>Fisku oli täälä tavalinen pääelatus ja sen vieressä oli vielä vähäsen maapruukia.</p>
<p>Enimät jaksethiin kausittain tienata hyvin fiskusta, ja huonoila aioila het elethiin kauppamiehen lainala.</p>
<p>Kväänitki käytethiin hyväksi sen rikhaan fiskun, mutta lisäksi het satsathiin enämen maapruukhiin että ko heiän ruijalaiset krannit.</p>
<p><em type="italic">Maatyötä </em><em type="italic"> </em></p>
<p>Varengin maa oon karu ja vaatii raivausta ennen ko siitä saapi hyvvää satoa.</p>
<p>Kväänilä jokka tulthiin tälle alale, oli tietoa tästä.</p>
<p>Tämä tuli heile avuksi uusviljelyksessä.</p>
<p>Het sonnitethiin karun maan niin että saathiin isompia satoja, ja het aiathiin pellot ja niityt.</p>
<p>Erittäin 1860-luvula kravitethiin ja kuivatethiin isoja jänkkiä niityiksi.</p>
<p>Sen lisäksi het käytethiin hyväksi ulkoniittyjä talvirehuksi elläimile.</p>
<p>Usheitä ulkoniittyjä raivathiin ja otethiin pruukhiin 1860- ja 70-luvula.</p>
<p>Maata sonnitethiin elläimitten sonnala.</p>
<p>Sen ajethiin kentile ja hajotethiin ko lumi oli sulannu .</p>
<p>Net, joila oli hevonen, ajethiin sonnan kärrön tahi reen puukassassa ja hajotethiin sen siitä.</p>
<p>Toiset hääythiin itte vettää kärröt ja hajottaa sen käsivoimin.</p>
<p>Teppu ja taara oli kans paljon käytetty sonnaksi,</p>
<p>ja erittäin niile kentile mikkä olthiin likelä fieruaa.</p>
<p>Muutamina vuosina fieruassa saatto olla paljon teppua ja taaraa mitä tuuli oli tuonnu ranthaan.</p>
<p>Kväänitten joukossa oli paljon hyviä käsityöntekijöitä.</p>
<p>Ei ollu tavalista ostaa niitä työkaluja ja apuneuvoja mitä tarvithiin.</p>
<p>Usheimat laitethiin itte työkaluja, tahi tilathiin niita paikaliselta työkaluntekijältä.</p>
<p><em type="italic">Mitä het viljelthiin? </em><em type="italic"> </em></p>
<p>Iso osa maatyöstä meni rehunhakemisheen elläimile.</p>
<p>Vasta 1840-luvula alkoputaatin kylväminen Vesisaaressa.</p>
<p>Vähitellen putaatin ja toisten juureksittenki niin ko naurhiin kylväminen tuli tavaliseksi. Yksinkertasesti sanottuna kväänit kylväthiin ja korjathiin enämen putaattia ko ruijalaiset. Muutammat freistathiin kansa viljelä jyvvää, niin ko het olthiin pruukanheet kotipaikoila, mutta Varengin kliimaa ei oltu sovitettu jyvän pitkhään kypsymisaikhaan.</p>
<p><em type="italic">Ulkokenttäresursit </em><em type="italic"> </em><em type="italic"> </em></p>
<p>Ulkokenttäresursit olthiin tarpheeliset enimile perheile;</p>
<p>sekä niityiksi, marjankokkoomisheen, polttopuuksi, fiskuksi ja jahiksi.</p>
<p>Täältä saathiin sekä rehua elläimile, tarpheelista ruokarasuunia pitkäksi talveksi että rahhaa marjoista, kalasta ja riistasta mitä net myythiin.</p>
<p>Niitty</p>
<p>Net isot jänkkäalat olthiin tärkeitä niittyjä.</p>
<p>Jänkkäheinä oli tarpheelinen että pärjäthiin yli talven.</p>
<p>Kankeaa heinää keitethiin hauepaassa kalamolon kansa, ja siitä tuli ravintorikasta ruokaa elläimile.</p>
<p>Jänkkäniitty alko augustikuun alkupuolela.</p>
<p>Sillon oli kyläniityt ja muut kylätyöt lopetettu.</p>
<p>Työ saattoi piisata muutamasta päivästä noin kuukautheen, kysymys säästä ja siitä kunka paljon heinää tarttethiin.</p>
<p>Ko miesihmiset olthiin niittänheet heinän, sitte kläpit ja vaimoihmiset haravoithiin sen kokhoon.</p>
<p>Heinän kuivatethiin suoraa maassa tahi sen haasithiin.</p>
<p>Ko se oli kuiva, sen panthiin saurhaan.</p>
<p>Heinän säilytethiin näin loppusykshyyn tahi alkutalvheen saakka.</p>
<p>Silloin sen nouethiin alas hevosela ja reelä tahi veethiin alas kelkala.</p>
<p>Hilla</p>
<p>Hillankokoaminen oli tähelinen aktiviteetti kesälä ja syksylä.</p>
<p>Hillan myyminen oli tärkeä lisätulo monile.</p>
<p>Kaikila oli pakko olla myötä jänkäle/jänkkhään.</p>
<p>Koko perhe lähti liikheele, ja usheen se oli kesän mukavin tapahtuma.</p>
<p>Joka perheelä oli omat jänkät mihin het menthiin.</p>
<p>Monet menthiin kauas vaarhaan kokoamhaan hilloja.</p>
<p>Sielä het saatethiin olla viikottain.</p>
<p>Liisäksi koothiin kans mustikkaa ja puolaa.</p>
<p>Kaarnheita het ei tavalisesti koonheet, mutta het syöthiin sitä ko olthiin ulkona.</p>
<p>Turve</p>
<p>Harvassa talossa oli virtalämmitystä ennen ko jälkhiin 2. mailmansottaa.</p>
<p>Kaikila oli pakko polttaa uunissa tuvitten lämmittämisen ja ruvan keittämisen tähen.</p>
<p>Sentähen ko Varenki oon puuköyhä ala, käytethiin turvetta poltoksi.</p>
<p>Turpheenotto kesti Juhanneksen aijasta pari viikkoa kessää pitkin.</p>
<p>Tähän työhönki osalistui koko perhe.</p>
<p>Erilaisia turvetyyppiä löytyi.</p>
<p>Marjaturve oli se tavalisin mitä otethiin ensisti.</p>
<p>Sen oli helpoin ottaa, mutta se lämmitti huonoimin, ja sitä tartti enämen ko pohjaturvetta.</p>
<p>Pohjaturpheen pistäminen levis aijan pääle, ja erittäin virkamiesten painostuksen kautta, sillä se laaja marjaturpheen käyttö uhkas pilata usheitä jänkkiä.</p>
<p><em type="italic">Riekki </em><em type="italic">puita ja risuja </em><em type="italic"> </em></p>
<p>Muitaki resurseja otethiin käytthöön poltoksi.</p>
<p>Riekkipuut olthiin enimitten puurankoja ja tukkia.</p>
<p>Jos näitä halus käyttää polttopuuksi, niitä häätyi sahata, halkoa ja kuivattaa pitkän aijan.</p>
<p>Sen lisäksi niissä oli paljon suolaa, ja se söi rautauunia.</p>
<p>Puuta kattothiin kuitenki tyyrhiiksi puutavaraksi kaikissa rakennushommissa, ja erittäin aian tolpiksi/seiphäiksi.</p>
<p>Pieniä riekkipuita/ajopuita koothiin läjhiin fieruassa.</p>
<p>Jos fluumoolin ylipuolela löytyi puita mikkä olthiin läjissä, ja millä oli lyhytpuoli merheen päin, se merkitti sitä että muutampi oli koonnu net yhtheen, ja että hän aikoi tulla noutamhaan niitä jälkhiin.</p>
<p>Niitä puita ei pitäny ottaa.</p>
<p>Näilä puunköyhilä aloila oli tavalista koota risuja, erikoisesti vaivaisenrisuja poltoksi.</p>
<p>Risut siothiin ishoin kimphuin valmhiiksi käythöön.</p>
<p>Niitä sanothiin kerpuiksi, ja niitä käytethiin polttona saunassa ja paakariuunissa mihiin turve ei sopinu.</p>
<p>Risua sanothiin vanhaastaan <span type="quote">”krampiksi”</span>.</p>
<p>Se vanhaa merkitys löytyy paikannimissä, esimerkiksi Krampenes.</p>
<p>Virkamiehet olthiin kovin vasthaan sitä että risua käytethiin poltoksi, sillä risu sito sen ohukaisen ruokamullan ja esti maan kuivaamista ja murentuamista ennen kylväämistä.</p>
<p><em type="italic">Asuminen vaarassa </em><em type="italic"> </em></p>
<p>Niityn ja hillan kokoamisaikana usheimat asuthiin vaarassa.</p>
<p>Välisti het käythiin muutaman kerran kylässäki.</p>
<p>Turpheenotto tapahtu tavalisesti niin likelä kotoa että joka päivä kävelthiin eestakasin.</p>
<p>Vaarassa het asuthiin kammissa tahi teltassa.</p>
<p>Ruvan mikä piti olla myötä vaarhaan, het olthiin jo valmisteltu kauvon etukätheen.</p>
<p>Turskan, saian ja lohen pyyethiin ja suolathiin tynnyreihiin.</p>
<p>Lisäksi het saatethiin pyytää tammukkaa ko olthiin vaarassa.</p>
<p>Kotileivottua leipää het otethiin myötä.</p>
<p>Kaurapuuroa tahi velliä het keitethiin aamuruvaksi.</p>
<p>Puurhoon kuului maitoa.</p>
<p>Heilä saattoi kansa olla piimää myötä.</p>
<p>Tämä oon hera mikä jääpi ko päälispiimä oon kirnuttu voiksi.</p>
<p>Sen laskethiin pytthyin, ja se hapantui hyväksi piimäksi.</p>
<p>Ko sen piti jua, siihen usheen sekotethiin vähäsen vettä.</p>
<p>Net joila oli lehmä, saatethiin ottaa sen myötä vaarhaan.</p>
<p>Sitte heilä oli varma veres maito töihiin.</p>
<p>Sen lisäksi heilä häätyi olla voita, kryyniä, kaffia ja suolaa.</p>
<p>Ruvan säilytethiin kuivana säkissä ja kassoissa.</p>
<p>Vereksen ruvan panthiin kalvheishiin paikhoin tahi ojhaan.</p>
<p>Iso rautapata oli myötä ruvanlaittamisheen.</p>
<p>Sen kantaminen oli usheen lasten homma.</p>
<p>Kaikila oli oma osa kuormasta sillä se oli paljon ruokaa mitä piti olla myötä vaarhaan.</p>
<p>Tie saatto tulla pitkäksi ja raskhaaksi pienimmile (lapsile).</p>
<p><em type="italic">Vaatheita </em><em type="italic"> </em></p>
<p>Ko lähethiin ulkokentile niittämhään ja marjoja kokoamhaan, oli tärkeä ette vaatheet olthiin hyvät.</p>
<p>Seisominen jänkässä saatto oli kylmä kokemus.</p>
<p>Enimet vaatheet ja kengät neulothiin kotona.</p>
<p>Paljoila oli lamphaita ja sentähen het saatethiin kartata ja kehrätä villaa kangasta ja vaatetta varten.</p>
<p>Oli kans maholista vanuttaa villan, esimerkiksi katangiksi.</p>
<p>Muutamat olthiin kans hyvät vuota- eli paulakengän tekijät.</p>
<p>Niissä käytethiin kenkäheinää niin ette jalat pysyttäis lämpimänä.</p>
<p>Tyttärilä ja raavhaila vaimoihmisilä oli usheen hame, villapaita, villatakki, villasukat ja kuovat työvaatheina.</p>
<p>Miesihmiset ja pojat käytethiin takkia ja housuja mikkä oli tehty villakankhaasta tahi tungerista.</p>
<p>Vaatheet ja kengät olthiin tavalisesti perintöä lasten/kläpitten välissä.</p>
<p>Ko jotaki oli lopphuun kulunnu, siitä neulothiin jotaki muuta tahi sen käytethiin matonkutomisheen, traasuiksi ja muihiin semmoshiin.</p>
<p><em type="italic">Talo ja koti </em><em type="italic"> </em></p>
<p>Varengissa oli tapa rakentaa talon, navetan ja tallin yhtheen.</p>
<p>Tämän talotyypin sanothaan Varengintaloksi.</p>
<p>Usheita selityksiä oon annettu tälle rakentamistavale.</p>
<p>Tämä oon ollu tradisunaalinen rakentamistapa yli melkeen koko Pohjaskalotin alan , ja se oon oletettavasti sopeutuminen pohjasheen kovhaan kliimhaan.</p>
<p>Se saatto olla monheen laihiin vaikea olla fiskaripuunana arktisilla aloila, missä tuulee ja oon kylmä.</p>
<p>Ko talo ja navetta oli rakenettu yhtheen, niin ei ollu tarvetta mennä ulos ko lähti navethaan.</p>
<p>Sillä ko talo ja navetta oli rakennettu yhtheen, puhistamisen kansa hääty olla nuuka.</p>
<p>Navetan skuurathiin monta kertaa viikossa, ja paljoila oli mattoja navetaneteisessä minkä pesthiin joka päivä sillon ko lehmät olthiin ulkona.</p>
<p>Kevväälä pesthiin koko navetan.</p>
<p>Se oli tavalista että navetassa oli 1-3 lehmää ja muutampi lammas.</p>
<p>Talvela net seisothiin sisälä, mutta varhasesta kevväästä sykshyyn saakka lehmät ja lamphaat laskethiin ulos nykimhään.</p>
<p>Lehmät otethiin illala navethaan lypsyle.</p>
<p>Maitoa juothiin vereksenä, siitä tehthiin juustoa, pimää, fiiliä ja kirnuthiin voita.</p>
<p>Jotaki maitoa myythiin kans Kirkkoniemen meijerhiin tahi kaupungin kaupphoin.</p>
<p>Lamphaita heilä oli villaa varten, mutta syksylä niitä slaktathiinki.</p>
<p>Villan kartathiin, kehräthiin, vanutethiin ja vääväthiin vaatheiksi ja kampheiksi perheele.</p>
<p>Muutamat tehthiin tavaraa myynninki vuoksi.</p>
<p>Muutamila oli navatassa oma uuni ja <span type="quote">”köökki”</span> missä keitethiin ruokaa/hauepattaa elläimile.</p>
<p>Toiset taas keitethiin sitä köökissä.</p>
<p>Tämä oli usheen lasten, erittäin tyttäritten työ.</p>
<p>Het keitethiin jänkkäheinää tepun ja taaran ja kalamolon seassa, ja sillä ruokithiin elläimiä talvela.</p>
<p>Ei kaikila ollu tallia ja hevosta.</p>
<p>Hevosela veltathiin tahi ajethiin heinää, sontaa, turvetta ja muuta tavaraa.</p>
<p>Joila oli hevonen, het saatethiin kansa vaihettaa palveluksia.</p>
<p>Esimerkiksi heinänajaminen toisile saatto tua palkaksi vähäsen heinää.</p>
<p><em type="italic">Sauna </em><em type="italic"> </em></p>
<p>Ei kaikissa taloissakhaan ollu saunaa.</p>
<p>Yhessä krannikunnassa tahi kylässä oli yksi tahi usheita saunoja joita kaikki käytethiin.</p>
<p>Niitä lämmitethiin joka toinen lauantai.</p>
<p>Sillon kaikki tulthiin sinne saunomhaan, vaimot ja miehet joukottain.</p>
<p>Paljoila oli vihta eli vasta myötä.</p>
<p>Saunan lämmitethiin vuorotellen.</p>
<p><em type="italic">Ruokatradisuunia </em><em type="italic"> </em></p>
<p>Paljon kväänitten ruokatradisuunista oon hävinheet.</p>
<p>Upskriftiä oon vaikea löytää, mutta onneksi löytyy usheita jokka vielä muistethaan ruokia mikkä olthiin tavalisia ennen.</p>
<p>Finmarkussa oon samat ruvat usheen käytetty saamen, ruijan ja kväänin taloissa.</p>
<p>Syy siiheen oon se että kaikila oli samat raaka-ainheet ruvankeittämisessä.</p>
<p>Ruoka oli yksinkertainen ja puhas, ja siinä ei ollu paljon maustetta eli höystää.</p>
<p>Rajotetun säilytysmaholisuuen syystä syöthiinki paljon verestä ruokaa.</p>
<p>Kaikki käytethiin alan luontoa ruvan kokoamisheen.</p>
<p>Luonnon marja, liha ja kala oli tärkeä osa ruvasta.</p>
<p>Marjoitten kokoaminen, fisku ja jahti oli osa vuosikauen kierron fasta työstä.</p>
<p xml:lang="nob"><em type="italic">Kvensk ordliste </em></p>
<p xml:lang="nob"><em type="italic">Her kan du lære kvenske ord </em></p>
<p xml:lang="nob"><em type="italic">fra Varanger - Varenki </em></p>
<p xml:lang="nob"><em type="italic">Fisk og havdyr </em></p>
<p xml:lang="nob"><em type="italic">uer = affen </em></p>
<p xml:lang="nob"><em type="italic">torsk = turska </em></p>
<p><em type="italic">hysa = hyyssä </em></p>
<p xml:lang="nob"><em type="italic">flyndre = flynteri </em></p>
<p xml:lang="nob"><em type="italic">sild = silli </em></p>
<p xml:lang="nob"><em type="italic">lodde = lota </em></p>
<p><em type="italic">steinbit = tainari </em></p>
<p><em type="italic">laks = lohi </em></p>
<p xml:lang="nob"><em type="italic">ørret = tammukka </em></p>
<p xml:lang="nob"><em type="italic">røye, blink = rautu </em></p>
<p xml:lang="nob"><em type="italic">hval = valas </em></p>
<p><em type="italic">kveite = pallas </em></p>
<p><em type="italic">sei = saita </em></p>
<p xml:lang="nob"><em type="italic">sel = hylje </em></p>
<p><em type="italic">skate = merikissa </em></p>
<p><em type="italic">nise = nissu </em></p>
<p><em type="italic">reke = rääkki </em></p>
<p xml:lang="nob"><em type="italic">musling, skjell = kraakku </em></p>
<p><em type="italic">akkar = ankkurikala, akkari </em></p>
<p><em type="italic">sjøstjerne = ristirääppä </em></p>
<p xml:lang="nob"><em type="italic">brosme = maje, mae </em></p>
<p xml:lang="nob"><em type="italic">blåkveite = vesipallas </em></p>
<p><em type="italic">rognkjeks = ronkku </em></p>
<p xml:lang="nob"><em type="italic">Redskaper og utstyr </em></p>
<p xml:lang="nob"><em type="italic">garn = verkko </em></p>
<p><em type="italic">not = nuotta </em></p>
<p xml:lang="nob"><em type="italic">line = liina </em></p>
<p><em type="italic">juksa = juksa </em></p>
<p><em type="italic">huk/hytt/klepp = hukki; lieppi </em></p>
<p xml:lang="nob"><em type="italic">årer = airot </em></p>
<p xml:lang="nob"><em type="italic">båt = vene </em></p>
<p><em type="italic">tau = toui </em></p>
<p><em type="italic">jolle = jolla </em></p>
<p><em type="italic">bask = paaski </em></p>
<p><em type="italic">egnebu = syöttöpuura </em></p>
<p><em type="italic">ljå= vikaate(t) </em></p>
<p xml:lang="nob"><em type="italic">ljå med vinge = siipi </em></p>
<p><em type="italic">kniv = veitti </em></p>
<p xml:lang="nob"><em type="italic">spade = lapio/lappii </em></p>
<p><em type="italic">greip = taikko </em></p>
<p xml:lang="nob"><em type="italic">høygaffel = hanko </em></p>
<p xml:lang="nob"><em type="italic">bårstang = porstanki </em></p>
<p xml:lang="nob"><em type="italic">rive = harava </em></p>
<p><em type="italic">såte = (heinä)suova </em></p>
<p><em type="italic">hesje = haasi(o) </em></p>
<p><em type="italic">badstulime = vihta </em></p>
<p xml:lang="nob"><em type="italic">Klær </em></p>
<p><em type="italic">oljehyre = öljyvaatheet </em></p>
<p><em type="italic">oljebukser = öljyhousut </em></p>
<p xml:lang="nob"><em type="italic">sjøvotter = merivanthuut </em></p>
<p><em type="italic">skinnlue = reukka/reuhka </em></p>
<p><em type="italic">kommager = kumakit + paulakenkät </em></p>
<p xml:lang="nob"><em type="italic">skjørt = hame </em></p>
<p><em type="italic">bukse = housut </em></p>
<p xml:lang="nob"><em type="italic">vadmel = kangas </em></p>
<p xml:lang="nob"><em type="italic">ullgenser = villapaita </em></p>
<p><em type="italic">ulljakke = villatakki </em></p>
<p xml:lang="nob"><em type="italic">ullstrømper = villasukat </em></p>
<p xml:lang="nob"><em type="italic">ullsokker = kuopa (entall) kuovat </em></p>
<p xml:lang="nob"><em type="italic">(flertall) </em></p>
<p><em type="italic">katanker = katankit </em></p>
<p xml:lang="nob"><em type="italic">Mat: </em></p>
<p xml:lang="nob"><em type="italic">brød = leipä </em></p>
<p xml:lang="nob"><em type="italic">gryn = kryyni </em></p>
<p xml:lang="nob"><em type="italic">kaffe = kahvi, kaffi </em></p>
<p><em type="italic">salt = suola </em></p>
<p xml:lang="nob"><em type="italic">havregrøt = kaurapuuro </em></p>
<p xml:lang="nob"><em type="italic">poteter = putaatit/potut/poteetit </em></p>
<p><em type="italic">nepe = nauris </em></p>
<p xml:lang="nob"><em type="italic">Bygninger: </em></p>
<p><em type="italic">hus = talo </em></p>
<p xml:lang="nob"><em type="italic">fjøs = navetta </em></p>
<p><em type="italic">stabbur = aitta </em></p>
<p xml:lang="nob"><em type="italic">badstu = sauna </em></p>
<p xml:lang="nob"><em type="italic">gamme = kammi </em></p>
<p><em type="italic">telt = teltta </em></p>
<p xml:lang="nob"><em type="italic">Brensel: </em></p>
<p xml:lang="nob"><em type="italic">torv = turve </em></p>
<p><em type="italic">bunntorv = pohjaturve + lumppiturve </em></p>
<p xml:lang="nob"><em type="italic">lyngtorv,overflatetorv= </em></p>
<p><em type="italic">marja(varpu)turve +pankkiturve </em></p>
<p><em type="italic">ris = vaivaisenrisuja </em></p>
<p xml:lang="nob"><em type="italic">risknipper = kerppuja (entall: kerppu) </em></p>
<p xml:lang="nob"><em type="italic">Dyr </em><em type="italic">: </em></p>
<p xml:lang="nob"><em type="italic">hest = hevonen </em></p>
<p><em type="italic">sau = lammas </em></p>
<p><em type="italic">ku = lehmä </em></p>
<p><em type="italic">okse = purri/härkä/sonni </em></p>
<p><em type="italic">geit = keituri </em></p>
<p xml:lang="nob"><em type="italic">høne = kana </em></p>
<p xml:lang="nob"><em type="italic">gris = sika </em></p>
<p xml:lang="nob"><em type="italic">Fôr til dyra: </em></p>
<p xml:lang="nob"><em type="italic">fjøsgryte = hauepata </em></p>
<p><em type="italic">høy = heinä </em></p>
<p xml:lang="nob"><em type="italic">Råvarer </em><em type="italic">: </em></p>
<p xml:lang="nob"><em type="italic">ull = villa </em></p>
<p xml:lang="nob"><em type="italic">melk = maito </em></p>
<p><em type="italic">ost = juusto </em></p>
<p xml:lang="nob"><em type="italic">fløte = flöötti + kerma </em></p>
<p><em type="italic">smør = voi </em></p>
<p xml:lang="nob"><em type="italic">rømmekolle = fiili </em></p>
<p><em type="italic">kjernemelk = kirnupiimä + </em></p>
<p><em type="italic">kirnumaito </em></p>
<p><em type="italic">surmelk = piimä </em></p>
<p><em type="italic">multebær = hilla </em></p>
</body></document>