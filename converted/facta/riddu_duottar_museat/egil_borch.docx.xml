<document xml:lang="fkv" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <person firstname="Aili" lastname="Eriksen" sex="f" born="1990" nationality="NO"/>
    </translator>
    <year>2019</year>
    <wordcount>624</wordcount>
    <conversion_status type="standard"/>
    <availability>
      <license type="standard"/>
    </availability>
    <submitter name="Aili Eriksen" email="aili.eriksen@kvenskinstitutt.no"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <origFileName>Egil Borch.docx</origFileName>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="italic">Egil Borch, </em>
      <em type="italic">Pyssyjoki </em>
      <em type="italic">(s. 1958) </em>
    </p>
    <p>Kirkonväärtti, Norjan kvääniin – pyssyjokilaisten johtaaja</p>
    <p>Egil oon syntyny Yykeässä missä asui paljon kväänii. Hänen vanhiimet ei puhunheet kväänin kieltä, mutta isovanhiimet saatethiin sitä. Hän kuuli ette ihmiset sanothiin <span type="quote">”hyvvää päivää”</span> ja kysyi mitä se meinasi. Ämmi kattoi alas ja vastas <span type="quote">”Ei, ei”</span>.</p>
    <p>Vuona 1978 hänestä tuli pärjääjä helikopterissa ja hän faarri Porsankhiin. Hiljemin hän kävi kouluu Alattiissa ja päätti ette norjantehtäävää varten hän halus kirjoittaat isovanhiimiista ja vanhaasta aijasta.</p>
    <p>Hän luki kirjaa Tornionlaaksosta, ja palaset menthiin sijalens. Hän tervetteli isovanhemppii niin ette sanoi <span type="quote">”hyvvää päivää”</span>. Mutta het olthiin häppeissä siksi ko het ei olheet oppinheet sitä hänele ko hän oli lapsi. Egil oli menettäny niin kielen ko kylttyyrin.</p>
    <p>Vuona 1996 tuli hänestä kirkonväärtti. Vuođesta 1998 saakka oon ollu kvääninkieliset jumalanpalvelukset. Aaronin Jussan Tärje (Terje Aronsen) oon tulkinu. Pispa halus kuiten sen sijhaan kuurttoot saamen kieltä ja Egil kokkee ette tällälaila norjalaistaminen tyhä jatkuu.</p>
    <p>Ko pispa formaalisesti sai työn Kaarasjovessa 2002, jätti hän sanomatta tervehđyksen kvääniltä. Tämä tunttui niin ko kväänit jätethiin taas ulkopuolele. Sen otethiin kuitenki myötä ko Egil protesteeras.</p>
    <p>Kvääniiltä ei kans kysytty ko uuđen kirkko-oorningin piti tehđä. Tämä näyttää ette Norjan kirkko (Den norske kirke) ei halluu ette kväänit oon myötä sen luonolisena osana.</p>
    <p>Ko työtelthiin uskon oppimisen kans ei kvääninkielistä versjuunii aluksi otettu myötä, ko <span type="quote" xml:lang="nob">”Min kirkebok”</span> nelivuotisile piti anttaat ulvos. Sen annethiin ulvos norjaksi ja saameksi. Protestiin ja rahakokkoomisen jälkhiin tuli kuitenki <span type="quote">«Minun raamattukirja»</span> tođeksi.</p>
    <p>Tämänpäivän pispa Egil Lønmo sen sijhaan oon näyttäny suuren ymmäryksen kväänin kielele ja kvääniitten assiile ja hän oon hyvä myötäpellaaja.</p>
    <p>Egil oon ollu johtaajana Pyssyjoven kvääniissä ja styyrinjohtaaja NKF:ssä monta vuotta. Kipparifestivaalin aloitethiin vuona 2008, ja siihen panthiin paljon vapaaehtoista työtä. Siitä oon syntyny tärkkee kylttyyritapattuma missä saattaa kohđatella ja puhhuut kväänin kieltä.</p>
    <p>Egil meinaa ette kväänin kieli oon isossa vaarassa. Saamen kieli saapi paljon enämen tukkee ja ymmärystä staatilta.</p>
    <p xml:lang="nob">Egil Borch, Børselv/Pyssyjoki (f. 1958)</p>
    <p xml:lang="nob">Kirkeverge, leder i Norske kvener - Børselv</p>
    <p xml:lang="nob">Egil er født i Lyngen, der det bodde mange kvener. Foreldrene snakket ikke kvensk, men besteforeldrene kunne. Han hørte folk si <span type="quote">«hyvää päivää»</span> og spurte hva det betydde. Bestemor så ned og svarte: <span type="quote" xml:lang="nob">«Nei, nei»</span>.</p>
    <p xml:lang="nob">I 1978 ble han redningsmann på helikopter og flyttet til Porsanger. Senere gikk han på skole i Alta og til en norskoppgave fant han ut at han måtte skrive om sine besteforeldre og fortiden.</p>
    <p xml:lang="nob">Han leste en bok om Tornedalen, og brikkene falt på plass. Han hilste på besteforeldrene med <span type="quote">«hyvää päivää»</span>. Men de skammet seg fordi de ikke hadde lært ham det som barn. Egil hadde mistet både språket og kulturen.</p>
    <p xml:lang="nob">I 1996 ble han kirkeverge. Siden 1998 har de hatt kvenske gudstjenester. Terje Aronsen har tolket. Men biskopen ønsket heller å fronte det samiske og Egil opplever dette som at fornorskningen fortsetter.</p>
    <p xml:lang="nob">Ved biskopinnsettelsen i Karasjok i 2002 ble en hilsen fra kvenene utelatt av prosten, og dette føltes som nok en utestengning. Den ble likevel tatt med da Egil protesterte.</p>
    <p xml:lang="nob">Kvenene ble heller ikke rådspurt da en ny kirkeordning skulle utarbeides. Dette viser at Den norske kirke ikke ønsker å ha kvenene med som en naturlig del.</p>
    <p xml:lang="nob">Under arbeidet med trosopplæring ble heller ikke kvensk utgave opprinnelig tatt med da <span type="quote" xml:lang="nob">«Min kirkebok»</span> for fireåringer skulle utgis. Den kom på norsk og samisk. Etter protester og pengeinnsamling ble <span type="quote">«Minun raamattukirja»</span> likevel et faktum.</p>
    <p xml:lang="nob">Dagens prost Egil Lønmo, derimot har vist stor forståelse for det kvenske og han er en god medspiller.</p>
    <p xml:lang="nob">Egil har vært leder i Børselv kvenforening og styreleder i NKF i mange år. Kipparifestivalen startet i 2008, og det ble lagt ned mye frivillig arbeid der. Den er blitt en viktig kulturbegivenhet hvor man kan møtes og snakke kvensk.</p>
    <p xml:lang="nob">Egil mener at kvensk språk er i stor fare. Samisk får mye mer støtte og forståelse fra det offentlige.</p>
  </body>
</document>
