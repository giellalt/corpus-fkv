<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Aili" lastname="Eriksen" sex="f" born="1990" nationality="NO"/></translator><year>2019</year><wordcount>810</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="nob"/><language xml:lang="fkv"/></multilingual><origFileName>Kari Greiner.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p xml:lang="nob"> <em type="italic">Kari Greiner, Sortland (s. 1952) </em></p>
<p>Pensjuneerattu siviiliagronomi ja lektori</p>
<p>Karin kväänin maaterivanhiimet tulthiin hiljemän siirtopaaron myötä 1860-vuossiin jälkhiin. Het jääthiin asumhaan Porsankhiin ja Valasnuorhaan, missä asuthiin jo kväänit. Het löyđethiin ämmän tahi äijän sieltä. </p>
<p>Äijinäiji Adolf Uusitalo Määttä (s.1848) lähti Kuusamosta ko pellot olthiin kasunheet monta vuotta pöräkkäin huonosti <em type="italic">. </em>Monet lähđethiin Finmarkkhuun puhthaasta häđästä. Yksi veli, Erlander, lähti Vesisaarheen, ja toinen Kuolhaan. Adolfin ja Erlanderin oon merkitty <span type="quote">”kvääniinä ja vanhapoikina”</span>. Aijan myöten het naithiin porsankilaisten kväänityttäriitten kans. Adolf jäi asumhaan Köykiniemheen ja Erlander Korpivuonhoon. </p>
<p>Karinin vanhiimet kuttuthiin ommaa kieltä suomeksi. Muori ja muorinmuori puhuthiin kans saamee. Muorinfaari oli Sarvisvuonosta. Kari kuttuu ittensä monikylttyyriseksi ko hänelä oon kans sukujuuret Ruottiissa ja Tyskässä.</p>
<p>Tyhä muutamppii vuosikymmeniitä aikkaa löyttyi se kielirikhaus mikä oon heti unheettumassa. Kotona het puhuthiin kväänin kieltä ko hänen faari oli paikala. Hän puhui usseesti Karin ämmin kans siitä mikä oon oikkee sanaformu. Faarila oli öystädialekti ko taas ämmilä vestadialekti, minkä hän oli saanu omalta muorilta. Salomon Nilsen oli ämmin (s. 1890) opettaaja Smörstadin/Ala-Hanssin koulutuvassa. Hän piti sekä kväänii ja saamee ette auttaat niitä koululaissii kekkä ei saattanheet norjaa. Salomon ei nouđattanu niitä staatin ankariita käskyi ette koulutus piti olla tyhä norjaksi.</p>
<p>Kari oon studeerannu kväänin kieltä, mitä hän olis pitäny oppiit vanhiimiilta, ja hän oon tehny sitä raavhana Tromssassa. Varhemat generasjuunit saatethiin usseesti huonoo norjaa, eikä het halunheet ette lapset saađhaan samat vaivat mitä heilä ittelä oli ollu. Se meinathiin ette kväänin kieli oli vähemän väärtti ja sen tähen anttaa prubleemiita lapsile.</p>
<p>Se oli vaphaus ko hän viimen sai oppiit kväänin kieltä. Se oli niin ko nukkuuva osa hänessä heräs. Hän harjoittaa nyt sitä varten ette saattais ottaat kielen pithoon. Se ei ole helppo ko het kekkä hänen perheessä saatethiin kieltä oon kuolheet jo aikkaa; net kekkä oltais ollu hänele luonoliset puhumakaverit. Ko kväänimiljöö hänen asumapaikassa vailuu, niin hän oon ottanu avuksi Alf Børsskog-Nilsenin romaanit. Hän oon kans ottanu yhtheyđen sukulaishiin kekkä asuthaan Kuusamossa ja Ruottiissa.</p>
<p>Kieli kuolee jos kukhaan ei sitä piđä. Sen häyttyy tehđä enämen attraktiiviseksi ette oppiit kväänin kieltä, ja kans ette olla kväänin kielen opettaaja. Jos halluuma ette kieli ellää kans tulleevaisuuđessa, häyđymä opettaat kieltä jo lastentarhaassa. Ja häyđymä kans nouttaat suomalaiset työntekkiijät kenelä oon tarpheelinen kompetansi, niin ko tieto tornionlaksonsuomesta eli meänkielestä. Hän uskoo ette uuđet metodit, niin ko kielikylpy, oon hyvät. Hän oon varovainen optimisti, ko assii koskee kielen revitaliseeramista.</p>
<p xml:lang="nob"><em type="italic">Kari Greiner, Sortland (f. 1952) </em></p>
<p xml:lang="nob">Pensjonert sivilagronom og lektor</p>
<p xml:lang="nob">Karis kvenske forfedre kom med den senere utvandringen etter 1860-årene. De slo seg ned i Porsanger og Kvalsund, hvor det allerede bodde kvener og fant seg ektefeller der.</p>
<p xml:lang="nob">Oldefaren Adolf Uusitalo Määttä (f.1848) dro fra Kuusamo etter at avlingene flere år på rad hadde slått feil. Mange andre dro til Finnmark av ren nød. En bror, Erlander, dro til Vadsø, og en annen til Kola. Adolf og Erlander er betegnet som <span type="quote" xml:lang="nob">«kven, ungkar»</span>. De giftet seg etter hvert med <span type="quote" xml:lang="nob">«kvenske piker»</span> i Porsanger. Adolf bosatte seg på Gjøkenes / Köykiniemi, og Erlander i Ytre Billefjord / Korpivuono.</p>
<p xml:lang="nob">Hennes foreldres språk kalte de selv finsk. Moren og mormoren snakket også samisk, morfar var fra Kolvik. Kari kaller seg flerkulturell ettersom hun også har slektsaner fra Sverige og Tyskland.</p>
<p xml:lang="nob">For bare noen tiår siden fantes en språkrikdom som holder på å gå i glemmeboken med vår generasjon. Hjemme snakket de kvensk når hennes far var til stede. Han hadde ofte diskusjoner med Karis mormor om riktig ordform siden faren hadde en østlig språkpåvirkning mens mormoren var påvirket av en vestlig finsk dialekt, etter sin mor. Mormor f.1890 hadde Salamon Nilsen som lærer i skolestua på Smørstad. Han brukte både kvensk og samisk som hjelpespråk overfor elever som ikke behersket norsk, og var slik ulydig overfor de stadig innskjerpete instruksene fra myndighetene om at undervisninga skulle foregå kun på norsk.</p>
<p xml:lang="nob">Kari har studert kvensk, det språket hun skulle ha lært av sine foreldre, i Tromsø som voksen. Tidligere generasjoner kunne ofte dårlig norsk, og de ville ikke at barna skulle ha de samme problemer som de hadde hatt. Kvensk ble ansett som noe mindreverdig som ville gi barna problemer i skolen.</p>
<p xml:lang="nob">Det var befriende å endelig kunne lære kvensk. Det var som en sovende del av henne våknet. Hun øver nå på å ta språket i bruk. Det er ikke enkelt når de i familien som snakket språket og ville vært naturlige samtalepartnere, for lengst er borte. I mangel på et kvensk miljø der hun bor, har hun støttet seg til Alf Børsskog-Nilsens romaner og har også tatt kontakt med slektninger i Kuusamo og Sverige.</p>
<p xml:lang="nob">Språket dør hvis ingen bruker det. Det må gjøres mer attraktivt å lære kvensk og å bli kvensklærer. For å sikre dets fremtid, trengs opplæring allerede fra barnehagenivå. Også finske medarbeidere må hentes inn, og som har nødvendig kompetanse, som kunnskaper i tornedalsfinsk. Hun har tro på nye metoder som språkbad og er forsiktig optimist når det gjelder revitalisering av språket.</p>
</body></document>
