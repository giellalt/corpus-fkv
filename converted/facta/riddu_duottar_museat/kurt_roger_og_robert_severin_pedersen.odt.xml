<document xml:lang="fkv" id="no_id"><header><title>Kurt Roger ja Robert Severin Pedersen</title><genre code="facta"/><author><unknown/></author><translator><person firstname="Merethe" lastname="Eidstø" sex="f" born="1984" nationality="NO"/></translator><year>2019</year><wordcount>598</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="fkv"/><language xml:lang="nob"/></multilingual><origFileName>Kurt Roger og Robert Severin Pedersen.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p xml:lang="nob"> <em type="italic">Kurt Roger (s. 1955) ja Robert Severin Pedersen (s. 1984), Bjørkås gård, Lemmijoki. (Faari ja poika) </em></p>
<p>Puunat</p>
<p>Kurtin faari oli kvääninkielinen. Sanoma niin ette hän ei tykäny kväänisanasta, ja käski kieltä suomeksi. Ko hän kasus ylös, perheessä puhuthiin enniimitten norjaa, ko muori ei ollu kvääninkielinen. Faarila oli kontaktii Suomheen kauppatoimiin kautta, ja niin hän oppi uussii riikinsuomen sannoi.</p>
<p>Ko kväänit siirythiin Jäämeren rannoile, jovile ja laksoile, hääythiin het oppiit uuet konstit niin ko kalanpyynön. Het olthiin sepät käsityöntekkiijät ja opithiin uussii kielii hopusti. Het piethiin kans tehhä yhtheistyötä saamelaisten kans ette pärjätä. Mitä enämpi het olthiin yhessä, sitä enämpi kieltä het opithiin. Norja oli sitte viiminen kieli mitä het opithiin.</p>
<p>Robertila oon maapruuki, ja hänelä oon kans hevoset. Hän oon kovonu vanhoita hevosneuvoi Lemmijokilaksosta. Vieläki oon jokku vanhukset keilä oon kokemus hevosten kans maapruukissa. Nämät Robert halluu kovota ja saaha heän oppimhaan pois vanhat konstit niin ko niittämisen ja haasimisen. Kurt oon antanu yhen jokivenheen museumile. Sen pykäthiin Sokkuvuonossa, mutta piethiin Lemmijovessa.</p>
<p>Kurtin lapsuuessa piethiin kaikki kolme kieltä, ja ihmiset ymmärethiin toinen toista. Hän pölkkää kväänin kielen tulleevaisuuen eestä. Se näyttää ette norjalaistaminen oon voittanu. Mutta saamen kieli vielä ellää ko sitä opithaan koulussa, ja ko sillä oon muunlainen staatys.</p>
<p>Mutta kylttyyri oon enämpi ko tyhä kieli, ja hän meinaa ette met piämä ottaat vaarin kväänin tradisjuuniista vaikka kieli piian kuolee pois. Robertilla oon ollu suomen kieli koulussa, mutta hän ei oppinu nokko ette hän saattaa pittäät sitä.</p>
<p>Kurt muistaa kunka se oli joven rannala ennen; se oli paljon elämää ja kaikin puhuthiin kväänii. Mutta kieli ja kylttyyri oon olheet saldeerinkiposti esivalloile. Ko fiinit ihmiset oon kylästelemässä, puhuthaan fästitiloissa kolmesta kylttyyristä kaunhiisti. Ko lohipaon kielethiin, jaukkui samala yksi kylttyyrin osa.</p>
<p>Se oon kuitenki niin ette kieltä ei saateta pärjätä jos oon katkera.</p>
<p xml:lang="nob"><em type="italic">Kurt Roger (f. 1955) og Robert Severin Pedersen (f. 1984), Bjørkås gård, Lakselv/Lemmijoki. (Far og sønn) </em></p>
<p xml:lang="nob">Bønder</p>
<p xml:lang="nob">Kurts far var kvenskspråklig. Dvs. han likte ikke betegnelsen kvensk, han kalte det finsk. Oppveksten foregikk mest på norsk, ettersom moren ikke var kvenskspråklig. Faren hadde kontakt med Finland via sin forretningsvirksomhet, og lærte seg nye, riksfinske ord.</p>
<p xml:lang="nob">Kvenene har måttet lære seg nye kunster (som fiske) da de kom flyttende til ishavskysten, elvene og dalene. De var dyktige håndverkere og raske med å lære seg nye språk. Samarbeid med samene var også nødvendig for å overleve. Med økt kontakt vokste også språkkunnskapene. Norsk var nok det språket de lærte seg sist.</p>
<p xml:lang="nob">Robert driver med hester i gårdsbruket og han har samlet inn gammelt hesteutstyr fra Lakselvdalen. Fremdeles finnes noen gamle som har erfaring med hest i jordbruket. Disse vil han samle og få til å lære bort gamle kunster som slåing og hesjing. Robert har gitt en elvebåt som han eide til muséet. Den ble bygd i Østerbotten, men brukt i Lakselva.</p>
<p xml:lang="nob">I Kurts barndom ble alle tre språk brukt, og man forstod hverandre. Han er redd for det kvenske språkets fremtid, det ser ut til at fornorskningen har vunnet. Samisk, derimot, holder stand fordi det læres i skolen og har en annen status.</p>
<p xml:lang="nob">Men kultur er mer enn språk, og kvenske tradisjoner bør tas vare på selv om språket kanskje dør ut. Robert har hatt finsk på skolen, men ikke nok til å kunne bruke det.</p>
<p xml:lang="nob">Kurt husker hvordan det var ved elva før; det var mye liv og alle snakket kvensk. Men språket og kulturen har vært salderingspost for det offentlige. Det snakkes fint om det trekulturelle ved festlige anledninger når fintfolk er på besøk. Da stengselsfisket ble forbudt, forsvant samtidig en del av kulturen.</p>
<p xml:lang="nob">Men man kan likevel ikke berge språket ved å være bitter.</p>
</body></document>
