<document xml:lang="fkv" id="no_id"><header><title>Gro Helene Skanke Raattamaa</title><genre code="facta"/><author><unknown/></author><year>2019</year><wordcount>601</wordcount><conversion_status type="standard"/><availability><license type="standard"/></availability><multilingual><language xml:lang="fkv"/><language xml:lang="nob"/></multilingual><origFileName>Gro Helene Skanke Raattamaa.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p> <em type="italic">Gro Helene Skanke Raattamaa (s. 1975) ja poika Odin (s. 2005), Lemmijoki </em></p>
<p>Kylttyyrikoulun opettaaja ja freelance seenikynstnari</p>
<p>Gron faarin äitinkieli oon kvääni (tahi suomi, niin ko faari itte sannoo). Se ei koskhaan ollu mikhään salaisuus. Ämmi ei saattanu kovin hyvin norjaa. Muori oon norjalainen, mutta kans hänelä oon muutamat kväänin maaterivanhimet.</p>
<p>Faarin peret ei käskeny itteensä kvääniksi. Sitä sannaa ei pietty. Itte Gro havaitti sanan nuoin 20 vuotta aikkaa.</p>
<p>Hän ei kuulu paljon kväänii ko hän kasus ylös, enniimitten ko faari puhui muorin kans. Ja ko faari puhui suomalaisten tyristiitten kans.</p>
<p>Hän sai intressin oppiit kielen raavhaana. Silloin hän osti oppimakirjoi ja luki itte. Hänen kylttyyrikoulun työssä hän oon myötä laittamassa oppimateriaalii lastentarhoita varten. Se tullee kans yksi CD ulvos.</p>
<p>Kainun institutin työntekkiijät Pyssyjovessa oon saanheet hänen ymmärtämhään eroituksen suomen ja kväänin kielen välilä. Aijemin hän ei ajatellu tahi tieny sitä.</p>
<p>Kaksi hänen tytärtä oon myötä kielipesäprosjektissa lastentarhaassa, mutta kaksi tiima joka viikko oon liian vähän.</p>
<p>Gron poika Odin (s. 2005) oon oppinu tuntemhaan ommaa kylttyyriarppaa nuoressa ijässä, ja hän halluu pittäät kväänin kieltä ja piian studeerata sitä tulleevaisuuessa.</p>
<p>Heti oon liian hiljain pärjätä kväänin kielen. Vanhaat ihmiset, keilä oon kvääni äitinkielenä, häythään oppiit pois kielen nuoriimiille. Vanhimet, opettaajat ja muut saatethaan tehhä paljon, mutta se oon kans viralinen eesvastaus.</p>
<p>Se pittää tulla studiumitarjous ette ihminen saattaa oppiit kväänii kunnola, niin ette stydentit saatethaan opettaat kväänin kieltä. (Se löyttyy jo samannäköinen tarjous opettaajiile). Tämä oon tarpheelista tehhä jos halluuma ette kväänin kieli löyttyy kans tulleevaisuuessa.</p>
<p>Resyltaatit mikkä oon Ruottin puolela Tornionlaksossa, missä heilä oon vielä oma <span type="quote">«Meän raatio»</span>, oon ollu inspirasjuuni. Ja se oon kans ollu yksi prosjekti Hawaiissa, missä syntypöräisten kieli oli kuolemassa pois. Mutta ko tehthiin paljon työtä, niin sen pärjäthiin.</p>
<p xml:lang="nob"><em type="italic">Gro Helene Skanke Raattamaa (f. 1975) og sønnen Odin (f. 2005), Lakselv/Lemmijoki </em></p>
<p xml:lang="nob">Kulturskolelærer og freelance scenekunstner</p>
<p xml:lang="nob">Gros far har kvensk (eller finsk, som han selv sier) som morsmål. Det var aldri noen hemmelighet. Bestemoren var ikke spesielt god i norsk. Moren er norsk, med noen kvenske forfedre.</p>
<p xml:lang="nob">Farens familie kalte seg ikke kvener, det ordet ble ikke brukt. Selv ble Gro oppmerksom på begrepet for ca. 20 år siden.</p>
<p xml:lang="nob">Hun hørte ikke så mye kvensk i sin oppvekst, mest da faren snakket med sin mor. Og når han snakket med finske turister.</p>
<p xml:lang="nob">Hun ble interessert i å lære språket som voksen, skaffet seg lærebøker og leste på egen hånd. I sitt arbeid på kulturskolen deltar hun i utarbeidelsen av opplæringsmateriell for barnehager. Det skal også komme en CD.</p>
<p xml:lang="nob">Folkene på Kvensk Institutt i Børselv har etter hvert gjort henne oppmerksom på forskjellen mellom finsk og kvensk, noe hun ikke tidligere har vært så bevisst om.</p>
<p xml:lang="nob">To døtre deltar i et språkreirprosjekt i barnehagen, men to timer pr. uke blir for lite.</p>
<p xml:lang="nob">Sønnen Odin (f. 2005) har blitt bevisst sin kulturarv i ung alder, og han er innstilt på å bruke kvensk og kanskje studere det i fremtiden.</p>
<p xml:lang="nob">Det haster med å redde kvensken. Man må få med seg de gamle som har det som morsmål til å overføre kunnskapene til de yngste. Foreldre, lærere og andre kan gjøre en innsats, men det er også et offentlig ansvar.</p>
<p xml:lang="nob">Det bør komme et statlig finansiert studietilbud om å lære kvensk flytende, slik at studentene senere skal kunne fungere som kvensklærere. (Det finnes allerede et lignende utdanningstilbud spesielt rettet til lærere.) Dette må til om kvensken skal overleve.</p>
<p xml:lang="nob">Resultater som er oppnådd på svensk side av Tornedalen, der de tom. har en egen <span type="quote">«Meän raatio»</span>, har vært inspirerende. Likeledes et prosjekt på Hawaii, der det innfødte språk var i ferd med å dø ut, men ble reddet av en konsentrert innsats.</p>
</body></document>
