<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Merethe" lastname="Eidstø" sex="f" born="1984" nationality="NO"/></translator><year>2019</year><wordcount>599</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="nob"/><language xml:lang="fkv"/></multilingual><origFileName>Terje Aronsen.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p> <em type="italic">Terje Aronsen, Pyssyjoki (s. 1947) </em></p>
<p>Opettaaja, käänttääjä, faakimuistelusten pittääjä, kväänin kielen taisteliija ja ritari.</p>
<p>Kväänisana tullee germaanisesta sanasta joka meinaa maassa olevaa reikkää missä usseesti oon vettä. Kvääniin Kainunmeri, eli Kvääninmeri, oon Pohjanlahđela. Het käskethiin ittensä kainulaisiksi. Tämän sanan olis hyvä ottaat taas pithoon. Terje pittää itte sitä.</p>
<p>Vuona 1975 tuli suomen kielestä vaalifaaki Pyssyjoven koulussa, ja se oli populääri. Mutta heti havaithiin ette riikinsuomi ei ollu sama ko se kieli mitä puhuthiin Pyssyjovessa. Terje nouti inspirasjuunii Ruottin Tornionlaksosta ko hän halus opettaat kieltä mikä oon likempännä Pyssyjoven kieltä. Hän sai kans ideen ette perustaat kvääniliiton (jonka perustethiin 16.03.1984), museumin ja kielisentterin. Tästä tuli Kainun institutti, kylän voimasentteri. Alussa het ei kohđanheet paljon ymmärystä systeemiltä, Fylkinkomuunilta ja departementilta.</p>
<p>Mutta komunaaliministeri Kjell Borgen, joka oon mettäsuomalainen, ymmärsi ja otti heiđän vasthaan.</p>
<p>Liitto sai nimeksi Ruijan kväänit ja kvääninsiljon rakenethiin. Norjalais-suomalaisliitto antoi heile vastatuulta, ko het haluthiin ette fookus oon suomen yhtheyđen päälä.</p>
<p>Terje oon saanu usseeman kylttyyripalkinon. Hän sai kans ritariarvon kuninkhaalta, ja Terje tykkää ette kuningas oon ymmärtäväinen ihminen kuka tiettää paljon.</p>
<p>Kväänit ei ole yksimieliset, olletikki kielestä. Se tullee siitä ette heilä ei ole nokko tiettoo ja ittetuntemusta. Vanhiimilta vailuthaan tääpänä sekä tiettoo ja tahtoo vieđä kielen etheenkäsin. Lisäksi Tromssan universiteetin kväänin kielen ja kylttyyrin opinot markinoihaan liian huonosti, vaikka studentiila oon intressi.</p>
<p>Terjelä saattaa olla vaikkee löyttäät oikkeen kväänin sanan ko hän tulkkaa kirkossa. Se ei tule nokko noppeesti framile, vaikka hän tiettää ette hän saattaa sen. Ko Terje lähti kottoo, oli hän 15-vuotinen, eikä hänen kväänin kieli ollu sillon vielä täysin eđistynny. Kirjailiija Alf Nilsen-Børsskog oon ollu iso inspirasjuuni ja eksemppeli siitä ette kväänin kieli toimii hyvin kans kirjoituskielenä.</p>
<p>Muistot kouluaijasta oon jättänheet Terjheen jäljet. Sillon ei ihmisellä ei ollu lupa puhhuut äitinkieltä jos ei saattanu nokko hyvin norjan kieltä.</p>
<p xml:lang="nob"><em type="italic">Terje Aronsen, Børselv/Pyssyjoki (f. 1947) </em></p>
<p xml:lang="nob">Pensjonert lærer, oversetter, foredragsholder, kvenskforkjemper og ridder.</p>
<p xml:lang="nob">Ordet kven kommer av et germansk ord som betyr et gap i terrenget, ofte med vann. Kvenenes Kainunmeri, Kvenhavet er Bottenvika. Selv kalte de seg kainulaiset. Dette ordet burde tas i bruk igjen. Selv bruker Terje det.</p>
<p xml:lang="nob">Finsk ble valgfag i skolen i Børselv i 1975, og det var populært. Men det viste seg snart at riksfinsken ikke tilsvarte det som ble snakket i Børselv, og Terje hentet inspirasjon fra svensk Tornedal da han ville bringe undervisningen nærmere dagligspråket i Børselv. Han fikk også idéer til kvenforening (stiftet 16.03.1984), museum og språksenter, noe som ble til Kvensk Institutt og et kraftsenter i bygda. De møtte i begynnelsen lite forståelse fra systemet, Fylkeskommunen og departementet.</p>
<p xml:lang="nob">Men kommunalminister Kjell Borgen, som var skogsfinne, tok imot dem med forståelse.</p>
<p xml:lang="nob">Foreningen fikk navner Ruijan kväänit og kventunet ble bygd. De møtte på motbør fra Norsk-finskforbundet, som heller vil understreke den finske sammenhengen.</p>
<p xml:lang="nob">Terje har mottatt flere kulturpriser og han er også slått til ridder av kongen, som han oppfatter som forståelsesfull og kunnskapsrik.</p>
<p xml:lang="nob">Kvenene er dessverre ikke enige, spesielt ikke om språket. Dette bunner i for liten kunnskap og selvbevissthet. Dagens foreldre mangler både kunnskaper og vilje til å føre språket videre. Dessuten blir kvenskstudiet i Tromsø dårlig markedsført, til tross for interesse blant studenter.</p>
<p xml:lang="nob">Terje kan ha problemer med å finne riktig kvensk ord når han tolker i kirka. Det kommer ikke fort nok frem, selv om han vet at han kan det. Han reiste hjemmefra som 15-åring, og da hadde han ikke fått utviklet kvensken fullt ut. Forfatteren Alf Nilsen-Børsskog har vært en stor inspirasjon og et eksempel på at kvensken også fungerer som skriftspråk.</p>
<p xml:lang="nob">Minner fra skoletiden, da man ikke fikk snakke morsmålet, samtidig som man ikke kunne godt nok norsk, har satt sine spor.</p>
</body></document>
