<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Merethe" lastname="Eidstø" sex="f" born="1984" nationality="NO"/></translator><year>2019</year><wordcount>601</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="nob"/><language xml:lang="fkv"/></multilingual><origFileName>Bernt Isaksen.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p xml:lang="nob"> <em type="italic">Bernt Isaksen, Korpivuono (s. 1973) </em></p>
<p>Berntin maaterivanhiimet olthiin suomen sukkuu ja hän oon pitäny ittensä kvääninä läpi aijjat. Muori puhui suomee, mutta faari ei. Hänen ämminämmi ja äijinäiji tulthiin Korpivuonhoon 1860–luvula ja alethiin tekemhään maakauppaa ja kans muita hommii. Het opithiin norjaa ja passathiin ittensä norjan samfynnhiin.</p>
<p>Korpivuonossa puhuthiin muunlaista suomee ette ko Pyssyjovessa. Berntin vanhiimet sanothiin ette het olthiin suomen sukkuu, ei kväänin. Norjalaistamisen tähen sanala kvääni ei ollu paljon arvoo.</p>
<p>Se ette kväänin kieltä ja kylttyyrii ei ole viralisesti hyväksytty oon syy siihen miksi monet ei halluu puhhuut siitä ette het oon kväänit vielä tääpänäkhään.</p>
<p>Berntin suvula oli maapruuki Rotsunddalenissa. Sielä heilä oli kans kaksi hirsikämppää vuoelta 1837. Bernt otti kontaktin Pohjais-Tromssan museumin kans ette kuula oonko nämät kämpät suojelun väärttit. Museumi vastas ette jos kämpät oltais olheet saamelaiset, niin sitte, mutta ko net oon kväänin rakenukset, niin niitä ei suojela. Talon ja kämpät poltethiin hiljemin kontrolleeratussa paloöövelsissä. Esivallat viethiin sitte läpi vuona 2016 sen mitä tyskäläiset ei jaksanheet vuona 1944.</p>
<p>Bernt nai Kaarasjovessa (kylässä minkä kväänit perustethiin). Hänen lapset ei saanheet maholisuutta oppiit kväänii sielä ko het käythiin saamelaisessa lastentarhaassa ja koulussa.</p>
<p>Ko 2000-luvula vaihetethiin kaikki kaunnimet, niin Korpivuonossa ei pitäny olla norjankielissii tahi kvääninkielissii nimmii. Kielikonsulentti meinas ette kylän saamenkielinen nimi olis päälimäiselä puolela sjiltissä, vaikka Korpivuono oonki kväänikylä.</p>
<p>Ei se ole tyhä saamen kieli joka oon kärsiny norjalaistamisen alla. Kväänin kieli oon vieläki painon alla. Kväänit nähhään maahanmuuttaajiina, ko taas saamelaisila oon alkupöräiskansan staatys.</p>
<p>Bernt ei ole negatiivinen saamelaista kylttyyrii kohthaan, mutta toivoo ette kvääniilä olis samanarvoinen staatys. Jokku saamelaiset aktivistit meinathaan ette heilä oon eriliikainen oikkeus menheesseen, oikkeus mitä kvääniilä ei ole. Hän tykkää ette tämä ei ole oikhein.</p>
<p>Kväänin kielelä oon tulleevaisuus. Tarvithaan valkkeesielui, mutta kans tietoiseksi ja näkkyyväksi tekemistä.</p>
<p xml:lang="nob"><em type="italic">Bernt Isaksen, Ytre Billefjord/Korpivuono (f. 1973) </em></p>
<p xml:lang="nob">Rådgiver i NAV</p>
<p xml:lang="nob">Forfedrene var av finsk avstamning og han har alltid regnet seg som kven. Moren snakket finsk, men ikke faren. Oldeforeldrene kom til Ytre Billefjord i 1860-årene og etablerte seg med landhandel og annen næringsvirksomhet. De lærte seg norsk og tilpasset seg det norske samfunnet.</p>
<p xml:lang="nob">Det ble snakket en annen type finsk der enn i Børselv. Bernts foreldre sa heller at de var av finsk avstamning enn kvener. Ordet kven var lite verdsatt, noe som skyldtes fornorskningen.</p>
<p xml:lang="nob">Mangelen på offentlig anerkjennelse av kvensk språk og kultur har ført til at mange ikke vil snakke om at de er kvener selv i dag.</p>
<p xml:lang="nob">Slekten hadde en gård i Rotsunddalen. Der var også to tømmerkoier fra 1837. Bernt kontaktet Nord-Troms museum for å høre om de var verneverdige. De svarte at om de hadde vært samiske, hadde de vært det, men ikke når de var kvenske. Huset og koiene ble senere brent ned under kontrollerte forhold under en brannøvelse. Det tyskerne ikke klarte i 1944, gjorde det offentlige i 2016.</p>
<p xml:lang="nob">Han var gift i Karasjok (en bygd som ble grunnlagt av kvener), og barna fikk ingen mulighet til å lære kvensk der; de gikk i samisk barnehage og skole.</p>
<p xml:lang="nob">På 2000-tallet ble alle gatenavn omdøpt, det skulle det ikke være norske eller kvenske navn der i bygda. Ytre Billefjord skulle også ifølge språkkonsulenten få sitt samiske navn øverst på veiskiltet, selv om det er en kvensk bygd.</p>
<p xml:lang="nob">Det er ikke bare samisken som har lidd under fornorskningen. Kvensken er fremdeles under press. Kvenene oppfattes som innvandrere, mens samene har urfolksstatus.</p>
<p xml:lang="nob">Han er ikke negativ til det samiske, men ønsker en mer likeverdig stilling for kvenene. Noen samiske aktivister påberoper seg en eksklusiv rett til fortiden på bekostning av det kvenske, noe han finner urettferdig.</p>
<p xml:lang="nob">Det kvenske språket har en fremtid. Man trenger ildsjeler, men også bevisstgjøring og synliggjøring.</p>
</body></document>
