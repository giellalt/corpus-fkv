<document xml:lang="fkv" id="no_id"><header><title/><genre code="facta"/><author><unknown/></author><translator><person firstname="Merethe" lastname="Eidstø" sex="f" born="1984" nationality="NO"/></translator><year>2019</year><wordcount>602</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="nob"/><language xml:lang="fkv"/></multilingual><origFileName>Solveig Samuelsen.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p xml:lang="nob"> <em type="italic">Solveig Samuelsen, Børselv (s. 1941) </em></p>
<p>Pensjuneerattu kokki ja entinen komuuninpolitikkari</p>
<p>Solveig oon taistelu kvääniassiin eđestä. Alussa se ei ollu helppo. Kans täälä Pyssyjovessa heiđän omat ylönkatothiin heitä. Hän kävi yhđessä seminaarissa vuona 1984, ja sielä Solveig sai tiettäät ette kväänit oon olheet täälä kauvoin, ja ette het oon olheet isola alala.</p>
<p>Solveig oon kans ollu politikissa myötä. Sielä hän sai paljon vastatuulta. Partiijäsenet meinathiin ette se kvääniassii se ei ole mithään. Ei se ollu mikhään kväänin kieli, tyhä suomen kieli. Het työtelthiin kans sen eđestä ette Porsanki tulis olemhaan kolmikielinen.</p>
<p>Jos joku halluu käskeet kieltä suomeksi, niin het saatethaan rohki hyvin tehđä sen. Mutta kväänin kieli oon vanhempi ja sillä oon pitempi tradisjuuni ko tämän päivän suomen kielelä. Met emmä piä kuitenkhaan työtelä toinen toista vasthaan. Kylttyyrisesti met jaama monet tradisjuunit.</p>
<p>Ko Solveig asui Koutokeinossa, häntä käskethiin saamelaiseksi, mutta hän sanoi ette hän oon suomalainen. Silloin ei piđetty vielä kväänisannaa. Hän tulkitti suomalaiselle filmiselskaapille joka kävi sielä, ja suomalaiset ymmärethiin häntä hirmu hyvin. Sen jälkhiin ei kukhaan käskeny häntä ennää saamelaiseksi.</p>
<p>Alattion aksjuunin tähđen monet kväänit haluthiin ette heistä tulhaan saamelaiset, ko se tuli niin populääri. Paljon kväänin kylttyyristä jäi vierhaaksi ja väärenethiin, mutta Solveig syynestyy ette met piđämä olla ylppeet meän identiteetistä.</p>
<p>Ko Solveig kävi yhđessä museumissa Jukkasjärvelä, hän löysi paljon neuvoi mitä oli heilä Pyssyjovessa entisheen aikhaan. Sođan jälkhiin kuitenki piđethiin paiskata pois kaikki vanhaat assiit mikkä muistutethiin köyhyyđestä. Ei kielestäkhään passanu ottaat vaarin, usseesti siksi ko vanhiimet ei halunheet ette lapsila olis sama vaikkee ko heilä ittelä oli ollu koulussa. Harvat panthiin vasthaan ko norjalaistethiin ja painathiin alas kväänin kielen ja kylttyyrin.</p>
<p>Solveig toivoo ette kväänin kielelä oon tulleevaisuus, mutta silloin häyđythään pittäät sitä arkipäivässä ja vieđä sitä etheenkäsin lapsile. Alf Nilsen Børskogin kirjat muistelhaan tärkkeen histuuriin, ja niitä piethään käänttäät, meinaa hän.</p>
<p xml:lang="nob"><em type="italic">Solveig Samuelsen, Børselv/Pyssyjoki (f. 1941) </em></p>
<p xml:lang="nob">Pensjonert kokke og tidligere kommunepolitiker</p>
<p xml:lang="nob">Solveig har kjempet for kvensken. Det var ikke lett i begynnelsen. Selv i Børselv ble de sett ned på av sine egne. Etter et seminar i 1994 fikk hun vite at kvenene har eksistert lenge og over et stort område.</p>
<p xml:lang="nob">Hun har også vært med i politikken. Der hadde hun mye motgang, også fra partifeller som mente at kvensaken ikke hadde noe for seg. Det var ingenting som het kvensk, det var finsk. De arbeidet også for at Porsanger skulle være trespråklig.</p>
<p xml:lang="nob">Hvis noen heller vil kalle språket finsk, kan de gjerne gjøre det. Men kvensken er eldre og har en lengere tradisjon enn nutidsfinsken. Likevel bør man ikke motarbeide hverandre. Kulturmessig finnes det mange felles tradisjoner.</p>
<p xml:lang="nob">Da hun bodde i Kautokeino ble hun kalt same, men hun sa at hun var finsk. Ordet kven ble ikke brukt dengang. Hun tolket for et finsk filmselskap som var der, og finnene forstod henne utmerket. Etter det kalte ingen henne same lenger.</p>
<p xml:lang="nob">Alta-aksjonen førte til at mange kvener heller ville være samer, siden det ble populært. Mye av det kvenske forble ukjent og forfalsket, men Solveig synes kvener skal stå opp og være stolte over sin identitet.</p>
<p xml:lang="nob">Da hun var på et museum i Jukkasjärvi, fant hun mange ting som de hadde i Børselv før. Men etter krigen skulle man kvitte seg med det gamle som minte om fattigdom. Heller ikke språket var verd å bevare, ofte fordi foreldrene ikke ville at barna skulle ha samme vanskeligheter som de hadde hatt i skolen. Fornorskningen og undertrykkingen av det kvenske møtte liten motstand.</p>
<p xml:lang="nob">Solveig håper at kvensken har en fremtid, men da må man bruke det i hverdagen og føre det videre til barna. Alf Nilsen-Børsskogs bøker har en viktig historie å fortelle, og de burde oversettes, mener hun.</p>
</body></document>
