<document xml:lang="fkv" id="no_id"><header><title>Davvi OPEN CALL, ARTLAB</title><genre code="facta"/><author><unknown/></author><year>2024</year><wordcount>337</wordcount><conversion_status type="standard"/><availability><license type="standard"/></availability><origFileName>Davvi_OPEN_CALL ARTLAB 2024 tredje utkast fkv.docx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Open Call, ArtLab 2024.</p>
<p>ArtLab – seenitaitheen maholisuustila Pohjasessa</p>
<p>Oonko sulla idea, teksti tahi metuudi jota sie halluut tutkiat?</p>
<p>Haje ArtLabhiin! Hakemusfristi oon 15. desemperiä ja met vastaama sulle viimesthään 15. januaaria.</p>
<p>ArtLab oon seenitaitheen laboratoriitten sarja. ArtLabiä triivaa Davvi – Seenitaitheen sentteri. Tutkiminen ja kokkeileminen oon tärkeätä ArtLabissä. Met löyämä tilan ja tiimin sille ette saatama yhessä hunteerata niitä kysymyksiä jokka oon sulle tärkeitä.</p>
<p>Tiion ja ymmäryksen eistäminen</p>
<p>Met järjestämmä viisi labia vuuessa. Jokhainen niistä kestää viisi päivää. Labissa saatat tutkiat metoodia, teemoi, kysymyksiä, tekstiä tahi kohtaamisia pyblikymin kans. Saatat vaihetella ajatuksia senograafin tahi muitten seenitaitheilijoitten kans tilasta tahi draaman haamustuksesta. Premissit tullee seenitaitheilijoilta itteltä, ja jokhainen lab haamustuu dialoogissa prosektin johtajan kans. Mooli oon ette labin saatethaan viiä läpitte niin ette taitheilijan oma työ oon keskipistheessä.</p>
<p>Met toivoma ette ArtLab auttaa eistämhään tiettoo ja ymmärystä, sillä labit oon kohtaamispaikkoja joissa oon tila jakkaat tietoa ja praatata. Tämä saattaa tapattuat lukutetuissa tahi avvoimissa esityksissä, lukemistapattumissa, prööviissä, tahi sen saattaa tehä kans jonkulaisissa keskusteluissa, manifestasuunissa tahi faakimuisteluksissa. Esimerkiksi stuntiitten, tapattumitten tahi pyblikasuuniitten kautta.</p>
<p>Kulut ja niitten maksaminen</p>
<p>Osallistujitten määrä jokhaisessa labissa sovithaan eriksheen.</p>
<p>Davvi – Seenitaitheen sentteri maksaa labilaisile 2500,- kr. päivässä. Met täkkäämä kans reisut ja ylöspion sopimuksen jälkhiin, ja kans luonolisesti paikan laikon.</p>
<p>ArtLab ja Davvi – Seenitaitheen sentteri auttaa ottamalla kuvia/ dokumenteeraamala työtä muutenki.</p>
<p>Hakemus</p>
<p>Lähätä meile sinun ajatuksia. Hakemuksessa häätyy olla lyhykäinen kuvvaus siitä mitä sie haluat tutkiat, maks. 2 A4-sivua, kukka oon sinun yhtheistyökumppanit, myötä olevitten CV:t, ja kans budsettiehotus. Lähätä mielelä kans ehotus siitä, koska sie toivot olla myötä labissa.</p>
<p>ArtLabissa met haluamma luua maholisuuen kokkeila, ihmetellä ja jakkaat.</p>
<p>Kaikki seenitaitheilija saattavat hakeat, mutta meilä oon eriliikanen fokus siinä mitä tapattuu pohjasessa.</p>
<p>Tie etheenkäsin</p>
<p>ArtLabin prosektin johtaja Tale Næss käsittellee hakemukset yhessä Davvi – Seenitaitheen sentterin kans.</p>
<p>Meän yhtheistyökumppanit oon muun myötä Vårscenefest, Radvent, UiT ja LIAF. 29. novemperia oon avvoin digitaalinen informasuuniträffi jossa prosektin johtaja orienteeraa ja jossa sie saatat kysyät.</p>
<p>Jos sie hunteeraat jotaki, älä eppäile ottaat kontaktii:</p>
<p>tale@davvi.org</p>
<p>.</p>
<p>ArtLabin ja Davvi – Seenitaitheen sentterin puolesta, Tale Næss</p>
</body></document>
