<document xml:lang="fkv" id="no_id"><header><title>Raisin kansalistaras</title><genre code="facta"/><author><unknown/></author><translator><person firstname="Pirjo" lastname="Paavalniemi" sex="f" born="" nationality="FIN"/></translator><year>2019</year><wordcount>3583</wordcount><conversion_status type="standard"/><availability><license type="standard"/></availability><multilingual><language xml:lang="nob"/><language xml:lang="fkv"/></multilingual><origFileName>Reisa_nasjonalpark_brosjyre_13092019.docx</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header>
<body>
<p xml:lang="nob">Reisa nasjonalpark / Kartbrosjyre</p>
<p>Oversatt til kvensk av Kainun institutti – Kvensk institutt 13.09.2019</p>
<p><em type="italic">Karttabrusjyyri Raisin kansalistaras </em></p>
<p><em type="italic">Laita 1 </em></p>
<p><em type="italic">Raisin kansalistaras </em></p>
<p>Kartta ja informasjuuni</p>
<p>Tervettulemaa Norjan kansalistarhaissiin</p>
<p xml:lang="nob">Kuva: Magnus Rismyhr</p>
<p><em type="italic">Laita 2 </em></p>
<p><em type="italic">Tervettulemaa Raishiin </em></p>
<p><em type="italic">Raisin kansalistarhaa pittää sisälä vaara- ja laksoalan missä oon canyon, jokilaksot, märkämaat ja korkkeitten vaaroin alat. Täälä oon Raisinjoki, kurkkiit ja hyvvii pyytö- ja onkimapaikkoi, ja täälä sie saatat kulkkeet jokivenheelä. </em></p>
<p>Raisinjoki, yksi Norjan harvoista isolohen jovista, virttaa kansalistarhaan läpi. Arvelhaan ette joki oon saanu nimen vanhaannorjan sanasta <em type="italic">rísa </em>, joka meinaa <span type="quote">«nousta»</span>. Arvelhaan ette se peekkaa joven veentashaan ja virttauksheen mikä saattaa muuttuut hopusti ko sattaa paljon. Raisinjoki oon haamustannu lakson niin ette siitä oon tullu canyon viimi jääkauen jälkhiin, ja sillä oon usseemppii laitajokkii jokka huilathaan kurkkiina valtajokheen. Niistä silmhiinpisttääviin oon Molliskurkkii, joka puttoo yhtheensä 269 meetterii. </p>
<p>Oris-Haltiin maisemansuojeluala oon korkkeitten vaaroin alala joka mennee Suomen rajjaa pitkin. Oris-Haltiin vaaralta, joka oon 1361 meetterii korkkee, saat hyvän ylinäkymän alan yli. Täältä oon tyhä 2 kilomeetterin matka Suomen korkkeimphaan vaarhaan Halthiin (1326 m), joka oon maisemansuojelualan ulkopuolela.</p>
<p>Raisii käskethään <span type="quote">«kolmen kansan kohattelun»</span> paikaksi. Norjalaiset, kväänit ja saamelaiset oon läpi aijat pitänheet alan resyrsiitä. Laksossa näkkyy ette sielä oon kuljettu ja ihmiset oon noutanheet sieltä ittehele elämäntarppheet. Täälä oon muun myötä usseita tervahauttoi ja arinoita, ja kans pyytötällinkiitä villiporroi varten. Seiman kohala oon pahtapriimustuksii varhemasta metalliaijasta saakka, ja arvelhaan ette net oon kiini 3800 vuotta vanhaat.</p>
<p>Raisin kansalistarhaassa saatat kokkeet luonttoo jännittäävälä tavala, sekä kesälä ja talvela. Sie saatat kulkkeet jalan, kaanula, jokivenheelä tahi rattastaat.</p>
<p><em type="italic">Laita 3 </em></p>
<p><em type="italic">Kuvateksti kuva 1: </em></p>
<p>Molliskurkkii oon mahtaava.</p>
<p xml:lang="nob">Kuva: Wenche Offerdal</p>
<p><em type="italic">Kuvateksti kuva 2: </em></p>
<p>Raisinjokkee saatat kans ihhaila jokivenheestä käsin.</p>
<p xml:lang="nob">Kuva: Håvard K. Blixgård</p>
<p><em type="italic">Laita 4 </em></p>
<p>Elämykset</p>
<p><em type="italic">Raisin vaihetteleva maisema anttaa paljon maholisuuksii muistorikkhaile elämyksile sekä kesälä ja talvela. Kesälä oon helppo päästä lakshoon. Sie saatat kävelä jokivarren polkkuu pitkin ja kulkkeet jokkee pitkin jokivenheelä tahi kaanula. </em></p>
<p><em type="italic">Vajeltaminen </em></p>
<p>Pohjaiskalotin tie, joka oon kans osa E1stä, mennee kansalistarhaan läpi. Raisinvankan vestapuolela tämä tie kulkkee sekä Suomen, Norjan ja Ruottin läpi. Se tien osa joka kulkkee Raisinvankan läpi (Saarajovesta kiini Raisinjärvheen saakka) oon kans histuurinen vajelustie. Tien varrelta löyttyy usseita hyttii mitä saat pittäät. Jokkut oon aukinaiset, ja toissii häyttyy reserveerata etukätheen.</p>
<p><em type="italic">Kulkkeet kaanula </em></p>
<p>Kulkeminen kaanula Raisinjovela missä oon 100 meetterin korkkeet kiviseinät, oon mahtaava elämys. Ko jovessa oon tavalinen vesimäärä, niin se oon helppo mennä kaanula Alakurkkiin ja Saarajoven välilä, ko oon paljon suvanttoi ja tyhä vähän kovavirttaissii nivvoi.</p>
<p><em type="italic">Onkiminen </em></p>
<p>Raisinjovessa saatat onkkiit lohta kiini Iimonkurkkiisseen saakka. Joka vuosi otethaan isolohta yli 20 killoo. Ihmiset tykäthään kans onkkiit kansalistarhaan tunturijärvissä sekä kesälä ja talvela.</p>
<p><em type="italic">Jahti </em></p>
<p>Kansalistarhaassa saattaa jahata sekä elkkaa ja pikkueläviitä, ja Raisijärven alala oon eriliikaisen populääri jahata pikkueläviitä.</p>
<p><em type="italic">Jokivenet </em></p>
<p>Jokivenheen oon pykätty niin ette se passaa justhiin Raisinjokkee varten. Se ette saattaa mennä näilä jokivenheilä jovela, oon tähelinen tyristiprodykti Raisin kansalistarhaassa. Jokivenheelä kojet Raisinvankan uniikkii vesistöluonttoo mahtaavalla tavala, ja samala sie saatat oppiit yhen tärkkeen osan paikalisesta kylttyyrihistuuriista.</p>
<p><em type="italic">Hihtaminen </em></p>
<p>Talvela se oon fiini hihata hyttiin välilä Raisinvankassa tahi tunturissa. Januaarikuusta kiini marsikuuhun saakka saattaa hyvin kulkkeet jään päälä. Lakson kurkkiit seisothaan silloin niin ko jäätynheet pilaarit pahtaseinissä.</p>
<p><em type="italic">Skuutterilattuu </em></p>
<p>Sapista Somajärvheen mennee rekreasjuunilattuu skuutterii varten. Komuuni aukaissee lattuun joka talvi desemperi-/januaarikuussa ja pannee sen kiini 1. maikuuta.</p>
<p><em type="italic">Laita 5 </em></p>
<p><em type="italic">Kuvateksti kuva 1: </em></p>
<p>Hyvät hihtokelit talvela.</p>
<p xml:lang="nob">Kuva: Trond Østvang</p>
<p><em type="italic">Kuvateksti kuva 2: </em></p>
<p>Ko kuljet kaanula, niin saatat kokkeet kansalistarhaan jännittäävälä tavala.</p>
<p xml:lang="nob">Kuva: Rune Benonisen</p>
<p><em type="italic">Kuvateksti kuva 3: </em></p>
<p>Onkiminen Raisinjovessa</p>
<p xml:lang="nob">Kuva: Jan R. Olsen</p>
<p><em type="italic">Laita 6 </em></p>
<p>Fakta ja informasjuuni</p>
<p><em type="italic">Raisin kansalistarhaan perustethiin vuona 1986, ja sen ala oon 803 km² </em></p>
<p><em type="italic">Missä oon Raisin kansalistaras? </em></p>
<p>Raisin komuunissa, Tromssan fylkissä.</p>
<p><em type="italic">Kunka mie pääsen sinne? </em></p>
<p>Lennä Tromssan kaupungista Rässikäisen lentohaminhaan ja ota taxin Hansinkentthään. Mene biililä tahi byssilä E6-tietä pitkin Alattiosta tahi Nordkjosbotnista/Tromssan kaupungista, tahi E8-tietä ja Riikintietä 91 Yykeänmuotkan kautta. Hansinkentästä oon 46 kilomeetterin matka biililä Saarajokheen, mistä sie alat mukat ylös Raisinvankkhaan. Jos alat Kuolaksesta: Kaivuonon Pirttavaarasta oon 10 km Ankerlihaan FV333-tietä pitkin. Sitte menet Kuolaksheen anläkkitietä pitkin, nuoin 17 kilomeetterii.</p>
<p>Jos alat Raisinjärvestä: Koutokeinosta biililä nuoin 30 kilomeetterii Biedjovagghiin käsin. Sitte vajelat 4 kilomeetterii Raisinjärven hytäle saakka. Tahi menet Pohjaiskalotin tietä pitkin Koutokeinosta Raisinjärven hytäle.</p>
<p><em type="italic">Kansalistarhaan kylä </em></p>
<p>Hansinkenttä</p>
<p><em type="italic">Kansalistarhaan kylästelysentteri </em></p>
<p>Haltiin kansalistarassentteri, Hansinkenttä</p>
<p>www.reisanasjonalpark.no</p>
<p><em type="italic">Näkymäpaikka </em></p>
<p>Ovi Raishiin – Visitor point Raisinvankka, Saarajoki</p>
<p><em type="italic">Aloituspaikat </em></p>
<p>Ovi Raishiin – Visitor point Raisinvankka Kuolas – Kaivuononvankan kautta Raisinjärvi – Koutokeinon kautta  Kilpisjärvi (Suomi) – Pohjaiskalotin tie</p>
<p><em type="italic">Tyristiinformasjuuni </em></p>
<p>Haltiin tyristiinformasjuuni</p>
<p xml:lang="nob">Tlf: (+47) 775 88 250</p>
<p xml:lang="nob">e-posti: info@reisanasjonalpark.no</p>
<p><em type="italic">Likheiset suojelualat </em></p>
<p>Oris-Haltiin maisemansuojeluala Javreoaivit luononreservaatti  Reisautløpet luontoreservaatti Spåkenesøra luontoreservaatti Lindovara luontoreservaatti Pihkahistamaelva luontoreservaatti Gearpmesorda luontoreservaatti Käsivarren erämaa-alue (Suomi)</p>
<p><em type="italic">Hallinta ja valvonta </em></p>
<p><em type="italic">Staatin luononvalvonta: </em></p>
<p><em type="italic">Lähätä SMSin telefuunhiin: 950 01 881 </em></p>
<p><em type="italic">Lissää informasjuunii </em></p>
<p>www.norgesnasjonalparker.no</p>
<p>www.reisanasjonalpark.no</p>
<p><em type="italic">Laita 7 </em></p>
<p>Kasvut ja elävät</p>
<p><em type="italic">Kansalistarhaan geografii, kliima ja kivipohja ja vaihetteleva maisema annethaan hyvät elämänehot erilaisile kasvuile ja eläville. </em></p>
<p><em type="italic">Kasvut </em></p>
<p>Kansalistarhaassa oon registreerattu 385 kasvusorttii. Tämä oon korkkee määrä, sekä Pohjais-Norjassa ja muutoin Norjassa. Monnii näistä sortiista löyät jänkässä, mettässä ja jokivarrela, niin ko esimerkiksi ruostetvilla, jänkänkeltakukka, mesimarja, pohjaisennellikki og ruuhokaura. Kansalistarhaan eteläisimässä osassa löyät ainuat norjalaiset kuusipuut jokka kasuthaan luonolisesti Tromssan fylkissä, yhtheensä kolme puuta.</p>
<p><em type="italic">Elävät </em></p>
<p>Kansalistarhaassa oon monnii erilaissii eläviitä. Täälä oon tavalista löyttäät elkan, ilveskissan ja ahman jäljet. Pruunikarhu saattaa kans käväistä alala. Raisinjovessa oon nähty kivihylkheitä.</p>
<p><em type="italic">Kalat </em></p>
<p>Raisin vesistö oon yksi tähelissiimiistä vesistöistä, mikä oon lohta, meritammukkaa ja merirauttuu varten Tromssan fylkissä. Ahven, siika ja hauki löyythään kans täälä.</p>
<p><em type="italic">Linnut </em></p>
<p>Raisin vaihetteleva luonto luopi elämänehot monile erilaisile lintulajiile. Täälä oon registreerattu yhtheensä 122 lintulajjii, mutta Raisi oon tunnettu petolinnuista. Pystöissä pahtaseinissä soppii laittaat pesän, ja täälä pesithään muun myötä kuningaskokko, puimhainen ja riekkohaukka. Raisinjärven jänkkäaloila löyttyy harvinaissii öystän linttui niin ko ruostetkuovi, mustakaalaaja ja jänkkäjaara.</p>
<p><em type="italic">Poronhoito </em></p>
<p>Suuri osa kansalistarhaasta oon poronhoittoo varten, ja yli 20 000 kesyporroo piethään näitä alloi. Ko ihmiset kuljethaan alala, niin se häirittee porroo, ja ushein poro vieroo alloi missä oon paljon väkkee ja/tahi koirii. Sen tähen se oon tärkkee ette vierhaat Raisin kansalistarhaassa ei häiritte porroo, eriliikaisesti kantamaaikana (maikuu-jyynikuu) ja rykimäaikana (oktoperikuu-novemperikuu).</p>
<p><em type="italic">Laita 8 </em></p>
<p><em type="italic">Kuvateksti kuva 1: </em></p>
<p>Porotokka.</p>
<p xml:lang="nob">Kuva: Jan R. Olsen</p>
<p><em type="italic">Kuvateksti kuva 2: </em></p>
<p>Mesimarja oon yksi monista lajiista mitä löyät kansalistarhaassa.</p>
<p xml:lang="nob">Kuva: Kristin S. Karlsen</p>
<p><em type="italic">Kuvateksti kuva 3: </em></p>
<p>Riekkohaukka oon meän issoin haukka. Se oon yksi monista petolinnuista joila oon pesä Raisissa.</p>
<p xml:lang="nob">Kuva: Arve Østlyngen</p>
<p><em type="italic">Laita 9 </em></p>
<p>Maisema</p>
<p>Kansalistarhaan maisema vaihettelee paljon. Pohjaisvestassa oon ahas jokilakso, tunturhiin käsin etelässä oon laajat jänkkä- ja vaaramaat. Viimi jääkauen aikana ja sen jälkhiin oon jäätikön skuuraaminen ja sulaveen työ haamustanheet Raisinvankan yheksi Norjan silmhiinpisttääviimiistä laksoista.</p>
<p>Finmarkussa Koutokeinon tunturissa, missä oon laajat kuolpanot ja jänkät, kulkkee Raisinjoki ahtaitten kurruin läpi Imon kohala alas laksoo, missä laksonpohja tullee latteemaksi ja joki rahoittuu. Suomen riikinrajala oon vaaramassiivi Oris-Haltii. Samanimisestä maisemansuojelualasta löyttyy suuret kvartäärigeoloogiset arvot, ja se oon muun myötä siitä syystä ette allaa suojelhaan. Raisinvankka oon täynä jäänsullaamisen jälkkii viimi jääkauen aijalta.</p>
<p>Raisin kansalistarhaassa oon kivilajjii jokka oon yli 2,6 miljardii vuotta vanhaat. Saatama lukkeet geoloogisen histuurin pahtaseinistä jokka menhään ylöskäsin laksoo. Alakurkkiin kohala saatat nähhä nämät alkuaijan kivilajit. Lisäksi näjet kans rullakivitievat jokka jäätikkö oon jättäny viimi jääkauen jälkhiin. Yksi kansalistarhaan mahtaviimista nävyistä oon Molliskurkkii, mikä oon Pohjais-Norjan korkkein vesiputtous.</p>
<p><em type="italic">Kuvateksti: </em></p>
<p>Raisinvankka Luvddiidvuopmista käsin.</p>
<p xml:lang="nob">Kuva: Jan R. Olsen</p>
<p xml:lang="nob"><em type="italic">Side 10 </em></p>
<p>Tervettulemaa, ota vaarin luonosta</p>
<p><em type="italic">Tervettulemaa mukale kansalistarhaasseen! Täälä oon sija monile jos perustamma ihmisistä ja elävistä meän ympärillä. Kansalistarhaat oon parasta Norjan luonttoo. Niitten suojelu oon myötä ottamassa vaarin maisemasta ja monniin eläviitten ja kasvuin elämänaloista. Tällä tavala saatama vielä tulleevaisuuessaki kovota hyvvii mukkamuistoi. </em></p>
<p><em type="italic">Jokamiehenoikkeus. </em>Sie saatat kävelä missä halluut, jalan tahi hihtamalla. Saat kans syklätä ja rattastaat etableeratuila poluila. Muista ette porot ei kestä häirityksii kantamaaikana kevväälä ja rykimäaikana syksylä. Leppää missä halluut, mutta muista, ette olletikki rykimä- ja pesimäaikana (marsikuu-jyynikuu) muutamat elävät oon erikoisen haavoittuuvat. Jos tullee häirityksii, niin linnut saatethaan vieroot pessää ja jättäät omat poikaset. Saatat panna pysthöön teltan minne halluut, jos se oon yli 150 meetterii pois asutusta huonheesta tahi hytästä. </p>
<p><em type="italic">Raisista löyttyy jälkkii </em>siitä ette ihmiset oon pitänheet allaa jo monnii tuhanssii vuossii. Anna siksi kylttyyrimuistot niin ko tervahauat, pyytökuopat ja pahtapriimustukset olla rauhassa. Opi lissää kylttyyrimuistoista jokka löyvythään lakson histuurisen vajelustien varrelta. </p>
<p><em type="italic">Roska. </em>Muista korjustaat ittesti jälkhiin, ja ota roskat myötä kothiin. </p>
<p><em type="italic">Saatat laittaat valkkeen </em>läpi vuoen, kans 15. aprillikuun ja 15. septemperikuun välilä, paikoissa missä ei ole maholista ette syttyy tulipalo. Piä valkkeesijjoi mikkä oon jo olemassa tahi sytytä valkkeen semmoisheen paikkhaan mihin se ei jätä jälkkee. Piä oksii jokka oon puonheet puista tahi polttopuuta mitä oon pantu framile. Ei ole lupa hakata puita. </p>
<p><em type="italic">Pyytö ja onkiminen. </em>Kansalistarhaassa saat pyyttäät ja onkkiit niin ko meri- ja ulkokentilä muutoinki lain jälkhiin. Ei ole lupa pittäät elläävää kallaa syöttönä. </p>
<p><em type="italic">Kokkoo marjoi ja sienii tyhä </em>omhaan pithoon. Täälä löyttyy usseita harvinaissii kasvusorttii, ja jokku niistä oon vaikkee tunnustaat. Juuri sen tähen se oon tärkkee ette et kokkoo muuta ko tyhä marjoi ja sienii. </p>
<p><em type="italic">Ei ole lupa kulkkeet muturikulkuneuvoila </em>kansalistarhaassa. El-sykkelin räknäthään kans muturiajoneuvoksi suojelualoila, ja jos aijot semmoista pittäät, hääyt kyssyyt luvan. Kansalistarhaassa oon kuitenki lupa pittäät tradisjunellii jokivenettä jossa oon pörämuturi. </p>
<p><em type="italic">Saatat ottaat koiran myötä, </em>mutta 1. aprillikuun ja 20. aukustikuun välilä oon pakko pittäät koiran kiini. </p>
<p><em type="italic">Ko plaanat hyvin, saat hyvvii mukkaelämyksii! </em></p>
<p><em type="italic">Laita 11 </em></p>
<p>Karttainformasjuuni Raisin kansalistaras</p>
<p>Tervettulemaa luonthoon</p>
<p>Tämän kartan oon laitettu Norjan kansalistarhaat -merkkitavaraa varten. Kaikki Norjan suojelualat, suojelukategoriista henkkaamatta, oon osa tätä merkkitavaraa.</p>
<p>Nämät kartat oon laitettu sen tieon pohjalta, kunka suojeluallaa piethään ja mikkä alat ei kestä ette sielä käyhään. Tämä kartta ei ole mukkakartta, mutta se anttaa sinule ylinäkymän siitä, mitä suojelualala ja sen ympärillä löyttyy.</p>
<p><em type="italic">Kansalistarhaan kylästelysentteri </em></p>
<p>Hansinkenttä</p>
<p>Halti-rakenuksessa Hansinkentässä oon Raisin kansalistarhaan kylästelysentteri. Täältä saat informasjuunii kansalistarhaasta. Täälä oon kans tyristiinformasjuuni, biblioteekki, kylttyyritalo ja museumipuohi, ja Pohjais-Tromssan museumin näyttely <span type="quote">«Kohtaamiset»</span>, mikä muistelee väjestä, luonosta ja kylttyyristä Pohjais-Tromssassa.</p>
<p><em type="italic">Näkymäpaikka </em></p>
<p>Ovi Raishiin</p>
<p>47 km Hansinkentästä pois oon Ovi Raishiin. Rustinki oon auki läpi vuoen, ja alala oon informasjuuni, tunturibiblioteekki, leppäämäpaikat ja hyysikkä. Net keilä oon DNT-avvain, saatethaan yöttyyt Nordkalottstuassa kesäsesongin aikana. Täältä saatat alkkaat sinun mukan Raisin kansalistarhaasseen.</p>
<p><em type="italic">Kansalistaraskylä </em></p>
<p>Hansinkenttä</p>
<p>Hansinkenttä oon E6n varrela, ja yhessä Rässikäisen kans se oon regiuunisentteri Pohjais-Tromssassa. Ko hunteeraa ette täälä assuu nuoin 3000 ihmistä, niin siihen verratunna täälä oon paljon kauppoi ja syömäpaikkoi. Hansinkentästä saatat vajelttaat tahi hihata vaaroissa ja mettissä likelä sentrumii. Storsteet – Stuora ánat (1024) ja Jyppyrä (876) oon kaksi merkittääviimiistä vaaroista. Raisinjoven suu oon Hansinkentässä.</p>
<p>Parkkeeraus</p>
<p xml:lang="nob">Informasjuuni</p>
<p>Tyristihyttä, ei palveluu</p>
<p>Näkymäpaikka</p>
<p>Fotopaikka</p>
<p>Kesäpolut</p>
<p>Skuutterilattuut</p>
<p xml:lang="nob"><em type="italic">---------------------------------------------------------------------------------- </em></p>
<p xml:lang="nob"><em type="italic">Kartbrosjyre Reisa nasjonalpark </em></p>
<p xml:lang="nob"><em type="italic">Side 1 </em></p>
<p xml:lang="nob"><em type="italic">Reisa nasjonalpark </em></p>
<p xml:lang="nob">Kart og informasjon</p>
<p xml:lang="nob">Velkommen inn i</p>
<p xml:lang="nob">Norges nasjonalparker</p>
<p xml:lang="nob">Magnus Rismyhr</p>
<p xml:lang="nob"><em type="italic">Side 2 </em></p>
<p xml:lang="nob"><em type="italic">Velkommen til Reisa </em></p>
<p xml:lang="nob"><em type="italic">Reisa nasjonalpark omfatter et fjell- og dalområde, bestående av canyon, bekkedaler, våtmarker og høgfjellsområder. Reisaelva, fossene, elvebåtturer og gode forhold for jakt og fiske, er noe av det området har å by på. </em></p>
<p xml:lang="nob">Reisaelva, som er en av landets få storlakseelver renner gjennom nasjonalparken. Elva har trolig fått navnet fra det norrøne ordet <em type="italic">rísa </em>, som betyr <span type="quote" xml:lang="nob">«å stige»</span>. Det viser trolig til at elva kan endre vannstand og vannføring svært raskt i perioder med mye nedbør. Reisaelva har formet dalen som en canyon etter siste istid, med en rekke sideelver som renner ned i hovedelva i form av fossefall. Den mest iøynefallende er Mollisfossen, med et samlet fall på hele 269 meter. </p>
<p xml:lang="nob">Ráisduottarháldi landskapsvernområde ligger i et høgfjellsområde langs grensen til Finland. Du kan gå til fjellet Ráisduottarháldi på 1361 moh., hvor du får god utsikt over området. Herfra er det bare 2 km til Halti (1326 moh.), Finlands høyeste fjell, som ligger like utenfor verneområdet.</p>
<p xml:lang="nob">Nordreisa blir kalt stedet for <span type="quote" xml:lang="nob">«de tre stammers møte»</span>. Folk av norsk, kvensk og samisk avstamning har til alle tider benyttet seg av ressursene i området. I dalen finnes rester etter ferdsel og livberging, blant annet flere tjæremiler, <em type="italic">árran </em>(bålplass) og fangstanlegg for villrein. Ved Sieimma kan du se bergmalerier som er fra tidlig metalltid, trolig opp mot 3800 år gamle. </p>
<p xml:lang="nob">Reisa nasjonalpark byr på mange spennende naturopplevelser, både sommer og vinter. Området kan oppleves til fots, i kano, elvebåt eller fra hesteryggen.</p>
<p xml:lang="nob"><em type="italic">Side 3 </em></p>
<p xml:lang="nob"/>
<p xml:lang="nob">Mollisfossen er et flott syn.</p>
<p xml:lang="nob">Wenche Offerdal</p>
<p xml:lang="nob"/>
<p xml:lang="nob">Reisaelva kan også nytes med elvebåt.</p>
<p xml:lang="nob">Håvard K. Blixgård</p>
<p xml:lang="nob"><em type="italic">Side 4 </em></p>
<p xml:lang="nob">Opplevelser</p>
<p xml:lang="nob"><em type="italic">Det varierende landskapet i Reisa gir mange muligheter for minnerike opplevelser både sommer og vinter. På sommerstid er dalføret lett tilgjengelig, og du kan følge stien langs elva eller benytte tradisjonell elvebåt eller kano på elva. </em></p>
<p xml:lang="nob"><em type="italic">Vandring </em></p>
<p xml:lang="nob">Nordkalottruta, som også er en del av E1, går gjennom nasjonalparken. Vest for Reisadalen er ruta innom både Finland, Norge og Sverige. Den delen av ruta som går i Reisadalen (Saraelv – Ráisjávri) har også status som historisk vandrerute. Langs ruta finnes flere hytter som du kan benytte. Noen er åpne mens andre må reserveres på forhånd.</p>
<p xml:lang="nob"><em type="italic">Kanopadling </em></p>
<p xml:lang="nob">Å padle på Reisaelva med bratte dalsider på 100 meter på begge sider er en flott opplevelse. Turen mellom Nedrefoss og Saraelv er ved normal vannstand vanligvis enkel å padle siden det er mange lange stiller og få vanskelige stryk.</p>
<p xml:lang="nob"><em type="italic">Fiske </em></p>
<p xml:lang="nob">I Reisaelva kan du fiske laks opp til Imofossen. Hvert år tas det storlaks på over 20 kilo. Det er også populært å fiske i fjellvannene i området både på sommer- og vinterstid.</p>
<p xml:lang="nob"><em type="italic">Jakt </em></p>
<p xml:lang="nob">Det foregår både elg- og småviltjakt i nasjonalparken, og området ved Reisavann er spesielt populært til småviltjakt.</p>
<p xml:lang="nob"><em type="italic">Elvebåt </em></p>
<p xml:lang="nob">Den tradisjonelle elvebåten i Reisa er spesialtilpasset Reisaelva. Turer med disse elvebåtene er et viktig turistprodukt i Reisa nasjonalpark. Elvebåt er en flott måte å oppleve Reisadalens unike vassdragsnatur på, og gir samtidig et innblikk i en viktig del av den lokale kulturhistorien.</p>
<p><em type="italic">Ski </em></p>
<p xml:lang="nob">På vinteren er det fint å gå på ski mellom hyttene i Reisadalen eller på fjellet. Isen på Reisaelva er ofte godt farbar i perioden januar til mars. Fossene i dalen står da som frosne søyler i fjellveggene.</p>
<p xml:lang="nob"><em type="italic">Skuterløype </em></p>
<p xml:lang="nob">Fra Sappen/Gahperus til Somájávri går det en rekreasjonsløype for bruk av snøskuter. Løypa åpnes av kommunen hver vinter i desember/januar og stenges 1. mai.</p>
<p xml:lang="nob"><em type="italic">Side 5 </em></p>
<p xml:lang="nob"/>
<p xml:lang="nob">Fine forhold for skiturer på vinterstid.</p>
<p xml:lang="nob">Trond Østvang</p>
<p xml:lang="nob"/>
<p xml:lang="nob">Kanopadling er en spennende måte å oppleve nasjonalparken på.</p>
<p xml:lang="nob">Rune Benonisen</p>
<p xml:lang="nob"/>
<p xml:lang="nob">Fiske i Reisaelva</p>
<p xml:lang="nob">Jan R. Olsen</p>
<p xml:lang="nob"><em type="italic">Side 6 </em></p>
<p xml:lang="nob">Fakta og informasjon</p>
<p xml:lang="nob"><em type="italic">Reisa nasjonalpark ble opprettet i 1986, og dekker 803 km² </em></p>
<p xml:lang="nob"><em type="italic">Hvor ligger Reisa nasjonalpark? </em></p>
<p xml:lang="nob">Nordreisa kommune, Troms.</p>
<p xml:lang="nob"><em type="italic">Hvordan kommer jeg meg dit? </em></p>
<p xml:lang="nob">Fly fra Tromsø til Sørkjosen lufthavn og taxi til Storslett. Med bil eller buss langs E6 fra Alta eller Nordkjosbotn/Tromsø, eventuelt E8 og Rv 91 via Lyngseidet. Fra Storslett er det 46 km med bil til Saraelv som er startsted for turer opp Reisadalen. Startsted Guolasjavri: Fra Biertavarre i Kåfjord er det 10 km til Ankerlia langs FV333. Deretter anleggsvei til Guolasjavri ca. 17 km.</p>
<p xml:lang="nob">Startsted Ráisjávri: Fra Kautokeino med bil ca. 30 km mot Biedjovaggi. Deretter 4 km vandring til Reisavannhytta. Alternativet er å følge Nordkalottruta fra Kautokeino til Reisavnnhytta.</p>
<p xml:lang="nob"><em type="italic">Nasjonalparklandsby </em></p>
<p xml:lang="nob">Storslett</p>
<p xml:lang="nob"><em type="italic">Besøkssenter nasjonalpark </em></p>
<p>Halti nasjonalparksenter, Storslett</p>
<p>www.reisanasjonalpark.no</p>
<p><em type="italic">Utkikkspunkt </em></p>
<p>Ovi Raishiin – Visitor point Reisadalen, Saraelv</p>
<p xml:lang="nob"><em type="italic">Startsteder </em></p>
<p xml:lang="nob">Ovi Raishiin – Visitor point Reisadalen Guolasjavri – via Kåfjorddalen Reisavann – via Kautokeino  Kilpisjärvi (Finland) – Nordkalottruta</p>
<p xml:lang="nob"><em type="italic">Turistinformasjon </em></p>
<p>Halti turistinformasjon</p>
<p xml:lang="nob">Tlf: (+47) 775 88 250</p>
<p xml:lang="nob">e-post: info@reisanasjonalpark.no</p>
<p xml:lang="nob"><em type="italic">Verneområder i nærheten </em></p>
<p xml:lang="nob">Ráisduottarháldi landskapsvernområde Javreoaivit naturreservat  Reisautløpet naturreservat Spåkenesøra naturreservat Lindovara naturreservat Pihkahistamaelva naturreservat Gearpmesorda naturreservat Käsivarsi villmarksområde (Finland)</p>
<p xml:lang="nob"><em type="italic">Forvaltning og oppsyn </em></p>
<p xml:lang="nob"><em type="italic">Statens naturoppsyn: </em></p>
<p xml:lang="nob"><em type="italic">Send SMS til tlf: 950 01 881 </em></p>
<p xml:lang="nob"><em type="italic">Mer informasjon </em></p>
<p>www.norgesnasjonalparker.no</p>
<p>www.reisanasjonalpark.no</p>
<p xml:lang="nob"><em type="italic">Side 7 </em></p>
<p xml:lang="nob">Plante- og dyreliv</p>
<p xml:lang="nob"><em type="italic">Nasjonalparkens geografi og klima, i kombinasjon med store variasjoner i berggrunn og landskap, gir et svært rikt plante- og dyreliv i området. </em></p>
<p><em type="italic">Plantelivet </em></p>
<p xml:lang="nob">Det er registrert 385 plantearter i nasjonalparken. Antallet er høyt både i nordnorsk sammenheng og på landsbasis. Mange av artene finner du på myra, i skogen og langs elvene, som for eksempel brannull, myrsildre, åkerbær, finnmarksjonsokblom og kveinhavre. Lengst sør i nasjonalparken står den eneste naturlige forekomsten av norsk gran i Troms fylke, den består av kun tre trær.</p>
<p xml:lang="nob"><em type="italic">Dyrelivet </em></p>
<p xml:lang="nob">Området har et rikt dyreliv. Spor etter elg, gaupe og jerv er ikke uvanlig å finne på tur i nasjonalparken. Det hender også at brunbjørn streifer i området. I Reisaelva har selarten steinkobbe blitt observert.</p>
<p xml:lang="nob"><em type="italic">Fisk </em></p>
<p xml:lang="nob">Reisavassdraget er et av de mest verdifulle vassdragene for laks, sjøørret og sjørøye i Troms. Abbor, sik og gjedde finnes også her.</p>
<p xml:lang="nob"><em type="italic">Fuglelivet </em></p>
<p xml:lang="nob">Den varierte naturen i Reisa skaper muligheter for mange ulike fuglearter. Totalt er det registrert 122 fuglearter her, men det er rovfuglene som Reisa er kjent for. De bratte klippeveggene gir god tilgang på hekkemuligheter og her hekker blant annet kongeørn, fjellvåk og jaktfalk. I myrområdene ved Reisavann kan man finne sjeldne østlige arter som lappspove, sotsnipe og kvartbekkasin.</p>
<p xml:lang="nob"><em type="italic">Reindrift </em></p>
<p xml:lang="nob">Store deler av nasjonalparken blir benyttet til reindrift, og over 20 000 tamrein bruker områdene. Reinen reagerer på ferdsel og skyr gjerne områder med mye folk og/eller hunder. Det er derfor viktig at alle besøkende i Reisa nasjonalpark tar hensyn til reinen, spesielt i kalvingstiden (mai–juni) og brunstperioden (oktober-november).</p>
<p xml:lang="nob"><em type="italic">Side 8 </em></p>
<p xml:lang="nob"/>
<p xml:lang="nob">Reinsdyr i samlet flokk.</p>
<p xml:lang="nob">Jan R. Olsen</p>
<p xml:lang="nob"/>
<p xml:lang="nob">Åkerbær er en av mange arter du finner i nasjonalparken.</p>
<p xml:lang="nob">Kristin S. Karlsen</p>
<p xml:lang="nob"/>
<p xml:lang="nob">Jaktfalken er vår største falk. Den er en av mange rovfugler som hekker i Reisa.</p>
<p xml:lang="nob">Arve Østlyngen</p>
<p xml:lang="nob"><em type="italic">Side 9 </em></p>
<p xml:lang="nob">Landskap</p>
<p xml:lang="nob">Landskapet i nasjonalparken er svært variert, fra en trang elvedal i nordvest, til store myr- og fjellområder i sør mot vidda. Isbreens skuring og smeltevannets arbeid gjennom og etter siste istid, har gjort Reisadalen til et av de mest spektakulære dalførene vi har i Norge.</p>
<p xml:lang="nob">Fra vidda ved Kautokeino i Finnmark, med sine vidstrakte fjellheier og myrer, går Reisaelva via trange gjel ved Imo ned i dalen, der dalbunnen flater ut og elva roer seg. På riksgrensen mot Finland ligger fjellmassivet Ráisduottarháldi. I landskapsvernområdet med samme navn er det store kvartærgeologiske verdier, noe som er bakgrunnen for at området er vernet. Reisadalen er i det hele tatt full av spor etter issmelting fra siste istid.</p>
<p xml:lang="nob">I Reisa nasjonalpark finnes bergarter som er 2,6 milliarder år gamle, og man kan lese av den geologiske historien i bergveggene oppover dalen. Ved Nedrefoss kan du se disse urtidsbergartene stikke frem, i tillegg til lange rullesteinsåser som isbreen har lagt igjen etter siste istid. Et av de flotteste synene i nasjonalparken er Mollisfossen, som har det høyeste vannfallet i Nord-Norge.</p>
<p xml:lang="nob"/>
<p xml:lang="nob">Reisadalen sett fra Luvddiidvuopmi.</p>
<p xml:lang="nob">Jan R. Olsen</p>
<p xml:lang="nob"><em type="italic">Side 10 </em></p>
<p xml:lang="nob">Velkommen inn, ta vare på naturen</p>
<p xml:lang="nob"><em type="italic">Velkommen på tur i nasjonalparken! Her er det rom for mange om vi tar hensyn til folk og dyr rundt oss. Nasjonalparkene er det beste av norsk natur. Vernet bidrar til å ta vare på landskapet og leveområdene for et mangfold av dyr og planter. Slik kan vi fortsette å samle gode turminner også i framtida. </em></p>
<p xml:lang="nob"><em type="italic">Allemannsretten. </em>Du kan gå der du vil, enten på beina eller på ski. Du kan også sykle og ri på etablerte stier. Husk at reinsdyrene er sårbare for forstyrrelser under kalvingen på våren og i brunstperioden på høsten. Rast der du vil, men husk at særlig under yngle- og hekketiden (mars-juni) er enkelte arter spesielt sårbare. Ved forstyrrelser kan fugler sky reiret og forlate ungene sine. Du kan slå opp teltet der du vil så lenge det er over 150 meter fra bebodd hus eller hytte. </p>
<p xml:lang="nob"><em type="italic">I Reisa finner man spor etter </em>menneskers bruk over tusenvis av år. La derfor kulturminner som tjæremiler, fangstgroper og bergkunst stå i fred. Lær mer om kulturminnene langs den historiske vandreruta som går gjennom dalen. </p>
<p xml:lang="nob"><em type="italic">Søppel. </em>Husk å rydde opp etter deg og ta med deg søppel hjem. </p>
<p xml:lang="nob"><em type="italic">Bål kan du tenne </em>hele året, også mellom 15. april og 15. september, på steder der det åpenbart ikke kan føre til brann. Bruk etablerte bålplasser eller tenn bål der det ikke setter varige spor. Benytt nedfalt kvist eller ved som er lagt frem. Det er ikke tillatt å hugge trær. </p>
<p xml:lang="nob"><em type="italic">Jakt og fiske. </em>I nasjonalparken kan du jakte og fiske som i sjø- og utmarksområder ellers etter gjeldende lovgivning. Det er ikke lov å bruke levende fisk som agn. </p>
<p xml:lang="nob"><em type="italic">Plukk gjerne bær og sopp </em>til eget bruk. Siden det finnes flere sjeldne plantearter her, og noen av disse er vanskelig å kjenne igjen, er det viktig at du ikke plukker annet enn nettopp bær og sopp. </p>
<p xml:lang="nob"><em type="italic">Framkomstmiddel med motor </em>er i utgangspunktet forbudt i nasjonalparken. El-sykkel sidestilles med motorkjøretøy i verneområder og må ha særskilt tillatelse for å kunne brukes. Tradisjonell elvebåt med påhengsmotor er tillatt å bruke også i nasjonalparken. </p>
<p xml:lang="nob"><em type="italic">Ta gjerne med hund, </em>men i perioden 1. april til 20. august gjelder båndtvang. </p>
<p xml:lang="nob"><em type="italic">God planlegging gir gode turopplevelser! </em></p>
<p><em type="italic">Seite 11 </em></p>
<p xml:lang="nob">Kartinformasjon Reisa nasjonalpark</p>
<p xml:lang="nob">Velkommen inn i naturen</p>
<p xml:lang="nob">Dette er et kart utviklet for merkevaren Norges nasjonalparker. Alle norske verneområder, uavhengig av vernekategori, er en del av denne merkevaren.</p>
<p xml:lang="nob">Disse kartene er utviklet ut fra kunnskap om hvordan verneområdet blir brukt og hvilke områder som er sårbare for besøk – grunnlaget for besøksforvaltningen. Dette kartet er ikke et turkart, men gir deg en oversikt over tilbudene i det aktuelle verneområdet og området rundt.</p>
<p xml:lang="nob"><em type="italic">Besøkssenter nasjonalpark </em></p>
<p xml:lang="nob">Storslett</p>
<p xml:lang="nob">Halti-bygget på Storslett har besøkssenter for Reisa nasjonalpark. Her kan du få informasjon om nasjonalparken, i tillegg til blant annet turistinformasjon, bibliotek, kulturhus og museumsbutikk. Her finnes også Nord-Troms museum sin utstilling <span type="quote" xml:lang="nob">«Møter»</span> om folk, natur og kultur i Nord-Troms.</p>
<p><em type="italic">Utkikkspunkt </em></p>
<p>Ovi Raishiin</p>
<p xml:lang="nob">47 km fra Storslett finner du Ovi Raishiin. Dette er et kvensk navn og betyr <span type="quote" xml:lang="nob">«porten til Reisadalen»</span>. Anlegget er åpent for bruk hele året, og har fasiliteter som informasjon, fjellbibliotek, rasteplasser og toalett. For de som har DNT-nøkkel er det også mulig å overnatte på Nordkalottstua i sommersesongen. Herfra kan du starte turen din inn i Reisa nasjonalpark.</p>
<p xml:lang="nob"><em type="italic">Nasjonalparklandsby </em></p>
<p xml:lang="nob">Storslett</p>
<p xml:lang="nob">Storslett ligger rett ved E6 og er sammen med Sørkjosen regionsenter i Nord-Troms. Tilbudene for handel og servering er stort til å være et sted med 3000 innbyggere. Storslett er utgangspunkt for fine vandrerurer eller skiturer i fjellene og skogsområdene nært sentrum. Storsteet – Stuora ánat (1024) og Jyppyrä (876) er to av de mest markante fjellene. Reisaelva har sitt utløp ved Storslett.</p>
<p xml:lang="nob">Parkering</p>
<p xml:lang="nob">Informasjon</p>
<p xml:lang="nob">Turisthytte ubetjent</p>
<p>Utkikkspunkt</p>
<p>Fotopunkt</p>
<p xml:lang="nob">Sommerstier</p>
<p xml:lang="nob">Scooterløyper</p>
</body></document>
