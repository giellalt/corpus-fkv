<document xml:lang="fkv" id="no_id"><header><title/><genre code="science"/><author><unknown/></author><year>2022</year><wordcount>569</wordcount><conversion_status type="standard"/><availability><license type="standard"/></availability><multilingual><language xml:lang="fkv"/><language xml:lang="nob"/></multilingual><origFileName>KEF1010 Kvensk som andrespråk vg3, eksempeloppgave.docx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="italic">KEF1010 Kvensk som andrespråk vg3/KEF1012 Kvensk som andrespråk påbygging, Eksempeloppgave høsten 2022 Udir, Lukutehtävä </em></p>
<p><em type="italic">Jos arki tunttuu pitkävetoiselta, se voipi aina hakkeet jotaki näistä työpaikoista. </em></p>
<p><em type="italic">1. Mailmanreissaaja. </em>Muun myötä lentofirma Swiss oon palkannu ankarii matkustaajiita lentämhään maasta toisheen ja kirjoittamhaan bloggii heiđän kokemusten ympäri. Työhommhaan kuuluthaan lennot, yöpaikat ja kuukausipalkka. </p>
<p>Mikä sana meinaa sammaa ko ”reissaajiita"?</p>
<list><p type="listitem">Lentämhään</p>
<p type="listitem">Matkustaajiilta</p>
<p type="listitem">Yöpaikat</p>
</list><p><em type="italic">2. Vesihuilauspaanoin kritikkeri. </em>First Choice –reisuarransööri halluu ette peretfeeriä oon onnistunnu. Siksi se palkkaa ihmissii testaamhaan vesihuilauspaanoi. </p>
<p>Miksi ihmissii palkathaan testaamhaan vesihuilauspaanoi?</p>
<list><p type="listitem">Siitä saapi palkkaa.</p>
<p type="listitem">Koska reisuarransööri halluu niin.</p>
<p type="listitem">Niin ette perheelä olis fiini feeriä.</p>
</list><p><em type="italic">3. Luksushotelliitten testaaja. </em>Eteläfranskalainen viiđen tähđen hotelli palkkas testiroikan joka testaa ette minkälaista huonheissa oon assuut ennen ko net otethaan pithoon. </p>
<p>Mikä näistä väittämistä oon oikhein?</p>
<list><p type="listitem">Testiroikka oon franskalainen.</p>
<p type="listitem">Testiroikka anttaa hotellille viisi tähtee.</p>
<p type="listitem">Hotelli maksaa palkkaa testiroikale.</p>
</list><p><em type="italic">4. Nukkuuja. </em>Tyynyn alla makkaamisesta voi tulla ammatti! Savoir Beds suunittellee design-sänkkyi ja palkkas testaajan nukkumhaan firman sängyissä ja evalueeramhaan niitten komforttii. Tässä työssä saattaa olla huono tyhä jos oon vaikkeeta nukattaat. </p>
<p>Mikä oon Savoir Beds?</p>
<list><p type="listitem">Sänkysuunitteeliija</p>
<p type="listitem">Sänkytestaaja</p>
<p type="listitem">Ihminen joka evalueeraa sänkkyi</p>
</list><p><em type="italic">5. Karamellinmaistaaja. </em>Suuret karamellivalmistaajat palkathaan ihmissii jokka tykäthään sokkerista niin ette maistaat karamellii. Se ei ole yhthään paha homma, jos ei sitte tule huono olo ko syöpi karamellii joka päivä. </p>
<p>Mikä näistä väittämistä oon oikhein?</p>
<list><p type="listitem">Karamellivalmistaajat tykäthään karamelliista.</p>
<p type="listitem">Karamellinmaistaajalle voipi tulla huono olo.</p>
<p type="listitem">Karamellin maistaminen oon paha homma.</p>
</list><p><em type="italic">Tehtäävä 2 </em></p>
<p><em type="italic">Luje tekstin ja valitte oikkeen alternatiivin tekstin pohjalta. </em></p>
<p><em type="italic">Saamelaisnuoren intervjyyi - Intervjyyissä Joni Saijets </em></p>
<p>Olet Utsjovesta Karigasniemeltä. Miksi siiryit Oulhuun?</p>
<p>– Tulin Oulhuun opiskelemhaan.</p>
<p>Tykkäätkö ette sie olet eksoottinen kaupungissa?</p>
<p>– Joskus olen ja joskus olen ko kuka hyvänsä muu. Siinä oon omat hyvät ja huonot puolet. Olen halunu tuođa saamelaisuutta esile. Ihmisillä ei ole usheen kovvaa interessii meiđän kulttuurista. Monila on enämpi interessi faktoista ko ihmisistä. Yhtenä saamelaisten kansalispäivänä (6.2.) panima Oulussa saamenpuvut pääle. Universiteetin korridooriissa saamenpuku herätti huomiota. Silloin minulta kysythiin: ”Oletko aito?”</p>
<p>Mitä kysymyksii sinulta on kysytty saamelaisten ympäri?</p>
<p>– Minulta on kysytty esimerkiksi: Oonko sinula porroi? Kunka monta?” Jos saamelaisen pääelämäkeino oon poronhoito, se oon hirmu fräkki kyssyyt kunka monta porroo yhđelä ihmisellä oon. Se oon kohta sama assii, ko kysyis suomalaiselta: ”Kunka paljon rahhaa sinula oon sinun pankokontula?”.</p>
<p>Kunka saamelaisuus tullee esile sinun elämässä?</p>
<p>– Enniimitten se näkkyy ruvanlaitossa. Syön saamelaissii raaka-aineita: porroo, lohta, hilloi, mustikoita, puoloi ja niin etheenkäsin. Kerran minun vaihetus-oppiijakaveri ihmetteli sitä, kunka hyvin leikkasin raakkaa lihhaa. Toinen vaihetus-oppiija huusi kovala äänelä, ko näki mitä minula oon fryysissä: ”You have Lapland in your freezer!”</p>
<p><em type="italic">Kilde: Sukukansojen ystävät ry:n julkaisuja 1/ 2013: Saamelaiset Suomessa – Näkökulmia ja ääniä tämän päivän saamelaisuuteen </em></p>
<p xml:lang="nob"><em type="italic">Bearbeidet av Utdanningsdirektorat </em></p>
<p xml:lang="nob">1 .</p>
<list><p type="listitem">Joni tunttee ette hän oon aina niin ko kuka tahansa muu.</p>
<p type="listitem">Saamelaisila oon enämen intressi faktoista ko ihmisistä.</p>
<p type="listitem">Saamelaiskulttuuri ei aina kiinosta ihmissii</p>
</list><list><p type="listitem">Universiteetila näkkyy ushein saamenpukkui.</p>
<p type="listitem">Saamenpuku herättää huomioo Oulussa.</p>
<p type="listitem">Jonilta kysythään ushein ette oonko hän aito.</p>
</list><list><p type="listitem">Saamelaisten pääelämäkeino oon poronhoito.</p>
<p type="listitem">Saamelaiset tykäthään jos heiltä kysythään ette kunka monta porroo heilä oon.</p>
<p type="listitem">Ei ole höölii kyssyyt ihmisen rahatilantheen ympäri.</p>
</list><list><p type="listitem">Vaihetus-oppiija leikkaa poronlihhaa flinkisti.</p>
<p type="listitem">Vaihetus-oppiija näkkee Jonin fryysin sisälyksen.</p>
<p type="listitem">Jonin saamelaisuus näkkyy ruvanlaitossa.</p>
</list><p type="title">Tehtäävä 3</p>
<p type="title">Valitte sanan joka passaa setninkhiin.</p>
<p>Muorila oli syntymäpäivä viimi lauvantaina, mutta nousu perjantaina oon faarin syntymäpäiväfästi. Olen leiponu faarile jo kakon. En ole ostanu vielä skenkkii faarile. Muorile ostima Liisan kans uuen kaffitrakterin. Ostamako faarile uuđen raation, tv:n tahi jakan? Raatio oon joukon tyyris skenkki, ja jakka oon tyyrhiimpi ko raatio. TV oon tyyrhiin näistä kaikista. Faari tarvittee sekä raation ja jakan, mutta TV hänelä jo oon.</p>
</body></document>
