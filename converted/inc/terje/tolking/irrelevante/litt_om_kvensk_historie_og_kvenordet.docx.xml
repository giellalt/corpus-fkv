<document xml:lang="fkv" id="no_id"><header><title/><genre code="inc"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>1006</wordcount><conversion_status type="standard"/><availability><license type="standard"/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p xml:lang="nob">Terje Aronsen: <em type="italic">Litt om kvensk historie og kvenordet. </em></p>
<p xml:lang="nob">Frogner kirke, 4. mars 2012.</p>
<p xml:lang="nob"><em type="italic">Orknøysagaen </em></p>
<p xml:lang="nob">Sagaen inneholder blant annet den legendariske fortellingen om kong Nor, som til fots og ski begir seg ut for å lete etter sin søster Goe som har blitt bortrøvet for tre vintrer siden i sitt hjem i Kvenland. Med stort mannskap ferdes han nordover, forhekser arge samer som forbyr ham å krysse landet, så de mister vettet og flykter fra strid, erobrer og gjør seg til konge i flere deler av Norge, men uten å finne sin søster. Der treffer han sin bror Gor, som også har lett etter Goe, men til sjøs på alle øyer i Østersjøen og til sist i Danmark. Men heller ikke han finner henne.</p>
<p xml:lang="nob">Nor begir seg videre og kommer til et sted som kalles Hedenmarken, der han finner søsteren bortført og bortgiftet av kongen Rolf fra Berg. Han vil umiddelbart ha tvekamp og begge slåss lenge uten å begynne å blø. Men ingen vinner og det blir til slutt forlik. Nor får Rolfs søster til make, og Rolf fikk beholde Goe. Etter dette fortsetter han sine erobringer og legger under seg hele Norveg.</p>
<p xml:lang="nob"><em type="italic">Kvenland </em></p>
<p xml:lang="nob">Dette gamle Kainunmaa/Kvenland lå rundt Bottenvika, den vestlige delen nordfra omtrent til Hälsingland i nåværende Sverige, og den østlige delen til sør om Vaasa i nåværende Finland. Tornedalen var kanskje den viktigste elvedalen, men hele området består jo av elvedaler. Noen historikere mener at Kvenland beholdt sin selvstendighet til ca. 1200-tallet da Sveariket for alvor ekspanderte nordover og østover.</p>
<p xml:lang="nob"><em type="italic">Er kvenene innvandrere i Norveg? </em></p>
<p xml:lang="nob">Kvenene blir av mange <span type="quote" xml:lang="nob">«regnet som innvandrere»</span>. Men var ikke kvenene i Norge da landegrensene i nord ble trukket i 1751? Hvis ja, hvordan kan de da regnes som innvandrere? Innvandreren krysser en grense og vandrer inn i et annet land. Kvenene vandret ikke fra et land til et annet. Hele Nordkalotten var et grenseløst område.</p>
<p xml:lang="nob"><span type="quote" xml:lang="nob">“De kommer jo fra Finland”</span>, er også et nokså vanlig argument. Men eksisterte det noe <span type="quote" xml:lang="nob">«Finland som stat»</span> i 1751? Der var ikke noe annet <span type="quote" xml:lang="nob">«Finland»</span> en <span type="quote" xml:lang="nob">«det egentlige Finland»</span>, som var en liten nasjon, etter datidens begreper, helt i sørvest rundt byen Åbo. Den dag i dag heter den regionen <span type="quote" xml:lang="nob">«varsinais Suomi/det egentlige Finland»</span>.</p>
<p xml:lang="nob"><span type="quote" xml:lang="nob">«Kvenene var et finsktalende folk»</span>, sies og skrives det veldig ofte. Det er faktisk slik at etter 1809, da Stor-Sverige mista det området som er dagens Finland, til Russland, så ble det området en del av - Russland. Fram til da hadde svensk vært hele maktelitens språk – latin i kirkene, men ble da forbudt. Ca. 1820 oppstod det en nasjonalismebevegelse der, som bestod av det gamle svenske embedsmannsveldet, og de gjorde følgende <span type="quote" xml:lang="nob">«vedtak»</span>:</p>
<p xml:lang="nob"><span type="quote" xml:lang="nob">«Svenskar får vi inte vara, ryssar vil vi inte bli, låt oss vara finnar!»</span></p>
<p xml:lang="nob">Begrepet <span type="quote" xml:lang="nob">«finnar»</span> ble brukt fordi embedsmennene bodde i det <span type="quote" xml:lang="nob">«egentlige Finland»</span>.</p>
<p xml:lang="nob">Den samme gamle svenske makteliten bestemte også at finsk skulle brukes som språk i hele den nye nasjonen. Det var sikkert naturlig også ut i fra det faktum at bibelen og andre religiøse skrifter var oversatt til det gamle <span type="quote" xml:lang="nob">«egentlige finske»</span> språket. Det nye testamentet var oversatt av Agricola så tidlig som i 1548, mens hele bibelen var ferdig oversatt i 1642. I tillegg ble det i 1863 bestemt at innen 1883 skulle man ha et normert skriftspråk, finsk, ferdig. Men dette hadde ingen konsekvenser for kvenene verken i Sverige eller i Norge. Dette gjaldt kun dem som formelt ble nasjonale finske statsborgere så seint som i 1917.</p>
<p xml:lang="nob">Mange kom til Norge da denne nasjonalstatsoppbygginga i Finland pågikk, og formelt kan jo de betraktes som innvandrere da de kom etter 1751. Det er også grunnen til at de fleste av dem vil kalle seg for finlendere eller norskfinlendere ennå i dag.</p>
<p xml:lang="nob">Men for oss <span type="quote" xml:lang="nob">«gammelkvænan»</span> har ikke nasjonalstaten Finland noen annen betydning enn at det er et naboland i dag, og at mange av våre fjerne slektninger bor der.</p>
<p xml:lang="nob"><em type="italic">Kvenene i dag </em></p>
<p xml:lang="nob">Fakta 1: Kvenene er offisielt anerkjent som nasjonal minoritet i Norge etter at Stortinget i 1998 ratifiserte Europarådets rammekonvensjon om beskyttelse av nasjonale minoriteter.</p>
<p xml:lang="nob">Fakta 2: Norge har også ratifisert Den europeiske pakten om regions- eller minoritetsspråk. Den ble vedtatt allerede i 1992. Norge ratifiserte den i 1993, og den begynte å gjelde 1. mars 1998. Først i 2005, den 26. april, ble kvensk endelig anerkjent som eget språk. Men det kvenske språket ble plassert på nivå II av tre nivåer, og det har vært en katastrofe for den positive utviklinga som kvenene hadde forutsett.</p>
<p xml:lang="nob">Kvenene er et gammelt jordbruks- og skogsfolk, og de brakte med seg den kontinentale jordbrukskulturen til Nord-Norge. I tillegg var laksefiske i elvene viktig for dem. Mange av dem slapp å betale skatt til det norsk-danske kongeriket mot at de reiste rundt og lærte andre beboere å fiske med stengsel i elvene. Så viktig var det!</p>
<p xml:lang="nob">Det var IKKE hungersnød som tvang de første kvenene på 16- og 1700-tallet til å flytte nordover. Det var ofte overbefolkning i de tradisjonelle bosetningsområdene og krig, og vandringsveiene nordover hadde vært kjent i uminnelige tider.</p>
<p xml:lang="nob">Jeg nevnte elvedalen med gode lakseforekomster i elva, furuskog til husbygging og redskaper av alle slag og godt jordsmonn for jordbruk.</p>
<p xml:lang="nob">Disse tre premissene var også viktige i valg av nye bosetningsområder lenger nord. Reisadalen, Altaområdet, Karasjok og Porsanger hadde disse forutsetningene. Derfor fikk man allerede tidlig kvenske bosetninger i disse områdene.</p>
<p xml:lang="nob">Ett av områdene, Kaarasjoki, nærmere bestemt kirkestedet, ble bygd opp av kvenene allerede i århundreskiftet 1600-1700. Til og med navnet, Kaarasjoki, er kvensk av opprinnelse.</p>
<p xml:lang="nob"><span type="quote" xml:lang="nob">«Kven er du, det same kan det vere!»</span></p>
<p xml:lang="nob"><em type="italic">Kven-ordet </em></p>
<p xml:lang="nob">Den finske professoren i germanistikk, Jorma Koivulehto, skriver at den kvenske varianten av kven, nemlig kainu kommer fra det gamle germanske/norrøne ordet gain som betyr et gap i terrenget. I vårt tilfelle er det gapet Bottenvika som jeg tidligere nevnte, og som tidligere het Kainunmeri, eller Kvenhavet på norsk. På russisk het det Kajano morje.</p>
<p>gain &gt; kainu &gt; kven</p>
<p xml:lang="nob">I mytologisk sammenheng møter man et sjønavn, Gandvik. Denne mytologiske sjøen kan være kvenenes Kainunmeri.</p>
<p xml:lang="nob"><span type="quote" xml:lang="nob">«Det er ikkje det same kven du er!»</span></p>
</body></document>
