<document xml:lang="fkv" id="no_id"><header><title/><genre code="inc"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>1489</wordcount><conversion_status type="standard"/><availability><license type="standard"/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p xml:lang="nob"><em type="italic">Palmesøndag 2008 i Børselv kirke - 50 års jubileumJoh. 12:12-24 </em></p>
<p><em type="italic">Palmusunnuntai 2008 Pyssyjoven kirkossa – 50 vuoden juhlatJoh. 12:12-24 </em></p>
<p xml:lang="nob"><em type="italic">Innledning </em></p>
<p><em type="italic">Alkusanat </em></p>
<p xml:lang="nob"><em type="italic">Kjære Børselv menighet! Nåde være med dere og fred fra Gud, vår Far, og Herren Jesus Kristus! </em><em type="italic">Rakas Pyssyjoven seurakunta!| Armoo olkhoon teile ja rauha Jumalalta, meiðän Isältä, ja Herra Jeesus Kristukselta! </em><em type="italic">Gratulerer med kirkens 50 års jubileum! </em></p>
<p><em type="italic">Onnee kirkon 50 vuotisile juhlile! </em></p>
<p xml:lang="nob"><em type="italic">Takk for at dere har innbudt meg til å være med og feire sammen med dere. </em></p>
<p><em type="italic">Kiitoksii ette kuttuitta minun juhlimhaan teiðän kansa. </em></p>
<p xml:lang="nob"><em type="italic">Jeg har gledet meg til å komme hit og feire kirkejubileet sammen med dere. </em></p>
<p><em type="italic">Mie olen iloittennu tulemisesta tänne ja kirkkojuhlin viettämisesta teiðän kansa. </em></p>
<p xml:lang="nob"><em type="italic">Om ikke lenge skal det være bispevisitas i menigheten. </em></p>
<p><em type="italic">Ei niin pitken aian päästä oon pispa </em></p>
<p xml:lang="nob"><em type="italic">I dag er det Børselv kirke som får oppmerksomheten.Jeg vet dere er stolt av kirken deres. i 50 år har denne kirken stått her som en veiviser i bygden. Mange har gått inn og ut av dens dører. Her er barn båret til dåpen, konfirmanter har avlagt den gode bekjennelse, brudepar har stått foran kirkens alter, herfra er de døde båret ut til det siste hvilested. Ved livets begynnelse, i livets vår, ved milepæler i et menneskeliv, ved livets slutt – kirken har stått her, og den vil fortsatt stå her og favne alle som trer inn i den.Kirkehuset har hvelvet sitt tak over alle som samles her, uten spørsmål om rang ellers stilling, tro eller tvil. Men den er mer enn et samlingssted for folket. Her er reist et alter. Alteret er hovedstedet i dette huset. Det er innviet til Faderen og Sønnen og Den Hellige Ånd. Fra dette alteret øser Gud sine åndelige velsignelser over alle som kommer hit. Her gir han oss tro på Kristus frelseren. Her gir han oss glede over livet. Her møter han oss i sitt ord.I lokalsamfunnet skal kirken være en veiviser, med både tid og evighet for øye. Den skal bidra til å skape mening og sammenheng i tilværelsen, og gi veiledning inn i fremtiden, Gud til ære og befolkningen til salighet.Nå samles vi i takk og bønn; i takk for det som har vært og i bønn for fremtiden og de oppgaver som venter. </em></p>
<p xml:lang="nob"><em type="italic">*** </em></p>
<p xml:lang="nob"><em type="italic">Tekstlesning: Joh. 12:12-24Bønn Hellige Far, hellige du oss i sannheten, ditt ord er sannhet! Amen Preken Det er Palmesøndag, begynnelsen på Den stille uke. Vi ser Jesus der han er på vei inn i Jerusalem. Veien har vært så lang. Han begynte reisen i tidenes morgen, fra et sted som ligger bakenfor våre horisonter og vår forstand.Han har reist gjennom alle tider. Først som en skygge og uklar skikkelse. Vi har bare ant ham. Guds profet skimtet ham: "Si til Sions datter: Se, din konge kommer til deg, ydmykt rir han på et esel." (Sak 9:9)Andre så ham også. De hadde sine profetiske syn, sine visjoner og drømmer om ham som skulle komme, om ham som er fra evighet av, og allikevel bærer med seg noe helt nytt.Ingen vet hvor langt han har reist. Ingen kjenner de daler og dyp som reisen har ført ham gjennom. Vi bøyer oss når han drar forbi. Nå drar han inn i denne bygden. I dag vet vi at han kommer til oss. Det er oss det gjelder.Finnes det noe sterkere bilde for vår tro enn dette: Jesus drar gjennom menneskenes verden, gjennom alle våre skiftende tider, med barmhjertighetens ansikt vendt mot alle som venter på ham, mot alle som gråter, mot alle som lider?Det er dette synet vi ser hver gang vi feirer Palmesøndag.Nå kommer Jesus til oss. Nå er timen inne. Veien er åpen. Vi ser det vi har mistet i en uklar fortid: Livets kilde, Paradiset, Freden hos vår Skaper og Far. Vi ser at det går en vei videre framover. Den går gjennom ulendt terreng, i mørket, i nød og smerte.Men Jesus er der! Han er foran og bak. Om vi skulle rede vårt leie i dødsriket, så er han også der. Ingenting kan skille oss fra hans kjærlighet. Han slutter aldri å lengte etter de forvillede, å søke etter de fortapte.Vi hilser ham velkommen til Børselv denne jubileumssøndagen. Vi leser smerten i hans ansikt. Vi ser trassen i hans blikk. Han er Guds Sønn som er på vei for å overvinne døden. Palmene svinger. Hyllingsropet lyder: "Velsignet være han som kommer, i Herrens navn!" Øynene fylles av tårer. Tungen løsner til latter og sang. Vi som er bundet til tiden, til skylden og døden, vi skjønner at det finnes en utvei og et håp.Vår utvei og vårt håp er han som kommer, Jesus Kristus. Han er vår frelse og redning. Vi hilser ham velkommen. Han er den som løser oss fra graven. Derfor svinger vi med palmegrener og synger: "Velsignet være han som kommer, i Herrens navn!" Lovsangen stiger opp som den skjønneste duft til Guds ære, med bønn om hjelp: Hosianna!Duften fra vår lovsang blander seg sammen med en annen duft i Palmesøndagens evangelium. Det er den brutale stanken fra et lik som har ligget flere dager i graven. Det gjelder Lasarus, Marta og Marias bror. Jesus kalte Lasarus fra døden til livet og ga ham tilbake til sine søstre.Jesus lar de to duftene, lovsangen og likstanken, være et varsel om det som venter i den stille uke, et varsel om hans egen død og begravelse, men også oppstandelsen påskedag. Den ene duften er kvalmende og vond. Den andre er søt og deilig. De bærer bud om død og liv.Tenk på hvordan duft og følelser henger sammen. Tenk hva slags følelser vonde og gode dufter vekker i oss. En duft eller lukt kan få oss til å huske et minne som lenge har vært skjult i bevissthetens mørke. Gleden har sine dufter, sorgen har sine. I vår enkle lutherske tradisjon hører ikke duftene med. Det er et tap. Vi har glemt røkelsen. I andre kirkesamfunn hører røkelse og duft med til lovsangen og tilbedelsen.Duftene er en del av livets gave og mysterium. Noe av det vi sanser og erfarer, tar vi inn som dufter. Det vet vi.Folket som kom for å hylle Jesus, hadde sett at Jesus kalte Lasarus ut av graven. Han hadde sagt: "Jeg er oppstandelsen og livet, den som tror på meg, skal leve om han enn dør." (11:25) For ham ville de bøye seg i tilbedelse og takk.Ikke mange dagene etterpå ropte de samme menneskene i raseri: Korsfest ham! Korsfest ham! Slik er vår verden. Det er ikke langt mellom tilbedelsen og raseriet. De finnes side om side i oss. Hilsningsropene som møter Jesus på tur i inn i Jerusalem, uttrykker takk og lengsel. Men i skyggene lurer et ondt varsel, om svik og død. De åndelige lederne tålte ikke det som skjedde, leser vi. <span type="quote" xml:lang="nob">«All verden løper etter ham,»</span> sa de om Jesus.Vi møter her det åpne hjertet, som hyller Jesus. Vi møter også det lukkede hjertet, det som først og fremst tenker på makt og ære, det som vår verden er så full av, og som nær sagt styrer alle ting. Alt dette vet Jesus. Han lar seg ikke blende av alle hyllingsropene. Han vet hvor lite alt dette er verd. Han kjenner menneskehjertet. Han har ikke glemt sitt oppdrag. Derfor sier han: <span type="quote" xml:lang="nob">«Hvis ikke hvetekornet faller i jorden og dør, blir det bare det ene kornet. Men hvis det dør, bærer det rik frukt.»</span> Det er den siste utveien, Guds hemmelige beslutning, den eneste muligheten til å redde jorden og menneskene, det sterkeste beviset på Guds barmhjertighet. Han som er Guds Sønn, skulle gi sitt liv . Jesus vet at hvetekornet må falle i jorden og dø om det skal bære frukt. Hvetekornet er han selv. Livet ligger gjemt i dette kornet. Det er vårt håp og vår frelse. Jesus er på vei for å overvinne døden. Skulle vi ikke hilse ham velkommen?Det er ett sted hvor vi kan hylle ham. Dette stedet er nattverden. Dit kommer det utallige skarer som vi ikke ser, fra andre kirker på jorden og i den himmelske helligdommen hos Gud. Alle er syndere som han har frelst. Dit vil han vi skal komme, store og små, unge og eldre. Da ønsker han oss velkommen og fyller oss med Guds liv og salighet i brødet og vinen som han gir oss.La lovsangen stige opp fra denne menigheten i dag! Lovsangen er som en duft av tilbedelse og takk. Men det dufter også av kors og død. Jesus vet hvilken vei han må gå. Hans offer for oss er en velbehagelig duft for Gud, et offer som Gud gjerne tar imot, og som er til hans behag.Jesus bærer alltid med seg et løfte om tilgivelse og fred. Det er et løfte om oppstandelse og evig håp for alle. Må dette løftet fylle dette hus og dere alle i den stille uke og i påsken.Ære være Faderen og Sønnen og Den Hellige Ånd som var, er og blir en sann Gud fra evighet til evighet. Amen. </em></p>
</body></document>
