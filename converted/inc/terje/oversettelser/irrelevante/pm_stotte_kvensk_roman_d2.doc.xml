<document xml:lang="fkv" id="no_id"><header><title>Deres ref	</title><genre code="inc"/><author><unknown/></author><translator><person firstname="Terje" lastname="Aaronsen" sex="m" born="NO" nationality=""/></translator><wordcount>178</wordcount><conversion_status type="standard"/><availability><license type="standard"/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p xml:lang="nob">Nr.:</p>
<p xml:lang="nob">Dato:</p>
<p xml:lang="nob">07.10.2008</p>
<p xml:lang="nob">Kontaktperson:</p>
<p xml:lang="nob">Martin Fredheim</p>
<p xml:lang="nob"><em type="bold">Arbeids- og inkluderingsdepartementet støtter utgivelse av kvensk roman </em></p>
<p xml:lang="nob">Arbeids- og inkluderingsdepartementet har gitt 80 000 kr i tilleggsbevilgning til den tredje kvenskspråklige romanen av forfatter Alf Nilsen-Børsskog.</p>
<p xml:lang="nob">Statssekretær Raimo Valle sier at Nilsen-Børskog sin romanserie er av stor betydning for utviklingen av et kvensk skriftspråk. - Kvensk språk er en del av kulturarven i Norge. Gjennom denne romanserien har forfatteren gitt oss et uvurderlig materiale som danner et viktig grunnlag for utvikling av kvensk skriftspråk, samtidig som utgivelsen er en begivenhet i seg selv. Det utgis i dag lite skjønnlitteratur på kvensk.</p>
<p xml:lang="nob">Alf Nilsen-Børsskog ga i 2004 ut den første kvenske romanen <em type="italic">Kuosuvaaran takana </em>(bak Kuosovaara) i serien <em type="italic">Elämän jatko </em>, som på norsk betyr <span type="quote" xml:lang="nob">”livets fortsettelse”</span> eller <span type="quote" xml:lang="nob">”livet går videre”</span>. Nilsen-Børsskog fulgte i 2007 opp med romanen <em type="italic">Aittiruto </em>. Tredje bind i serien som nå skal utgis har tittelen <em type="italic">Rauha, </em>som betyr fred. </p>
<p xml:lang="nob">Med støtte fra Arbeids- og inkluderingsdepartementet er utgivelsen av 3. bind fullfinansiert. Utgivelsen har i tillegg fått støtte fra Norsk kulturråd, Finnmark fylkeskommune, Kvensk institutt og Norsk-finsk kulturfond.</p>
</body></document>
