<document xml:lang="fkv" id="no_id"><header><title> 
Herra Jeesus Kristus, sie joka kovala/-ssa voimala/-ssa ja kirkkauðela/-ssa tulet takasin, met rukkoilema sinnuu: Herätä meiðät perustamattomuuðesta ja väärästä varmuuðesta ja opeta meitä valvomhaan ja  rukkoilemhaan
</title><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2000</year><wordcount>286</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version></header><body><p>Herra Jeesus Kristus, sie joka kovassa voimassa ja kirkkauðessa tulet takasin, met rukkoilema sinnuu: Herätä meiðät perustamattomuuðesta ja väärästä varmuuðesta ja opeta meitä valvomhaan ja rukkoilemhaan. Piðätä meiðät kiini sinun pyhässä sanassa, niin ette met luottamuksessa sinun armhoon oðottasima ilosina sinun takasintulloo, sie joka Isän ja Pyhän Hengen kansa elät ja hallittet, tosi Jumala iänkaikkisesta iänkaikkisheen.</p>
<p><em type="bold">Oon kirjotettu profeeta Malakian 3. ja 4. luvussa: </em></p>
<p>Sinä päivänä ko mie määrään, sannoo Herra Seepaot, pittäävät het olla minun omat, ja mie olen hyvä heile, niinko mies oon hyvä omale pojale joka tottelee häntä. Sillon tet vielä kerran näjettä mikä oon ero vanhurskaitten ja jumalattomiitten välilä, niitten jokka palvelhaan Jumalaa ja niitten jokka ei palvele häntä.</p>
<p>Sillä katto, päivä tullee,</p>
<p>se oon niinko tulipalo.</p>
<p>Kaikki julkkeet ja jumalattomat</p>
<p>oon sillon niin ko kulot,</p>
<p>ja päivä mikä tullee, polttaa heiðät,</p>
<p>sannoo Herra Seepaot,</p>
<p>niin ette heistä ei jää ei juurta eikä vartta.</p>
<p>Mutta teile, jokka pölkkäättä minun nimmee,</p>
<p>vanhurskaitten aurinko pittää loistaat,</p>
<p>ja sillä oon parantuminen siippiin alla.</p>
<p>Näin kuuluu Herran sana.</p>
<p><em type="bold">Oon kirjotettu Paavalin preeviss </em><em type="bold">ä Rooman seurakunnale 15. (vii </em><em type="bold">ð </em><em type="bold">essätoisessa) luvussa: </em></p>
<p>Kaikki mitä ennen oon kirjotettu, oon kirjotettu sentähðen että met piðämä oppiit siitä. Met saama toivoo sen kärsivälisyyðen ja sen lohðutuksen kautta mistä oon kirjottanheet. Jumala joka itte oon kärsivälisyyðen ja lohðutuksen lähðet, autakhoon teitä olemhaan yksmielisinä niin ko Jeesus Kristus tahtoo. Sillon saatatta yksmielisinä ylistäät Jumalaa, meiðän Herran Jeesuksen Kristuksen Issää. Hyväksykkää toinen toisen, niin ko Kristus oon hyväksyny meiðät, Jumalan kunniaksi.</p>
<p>Näin kuuluu Herran sana.</p>
<p><em type="bold">T </em><em type="bold">ämä pyhä evankeliumi oon kirjotettu evankelista Markkuksen ensimäisessä luvussa: </em></p>
<p>Ko Juhanneksen olthiin panheet fankilhaan, tuli Jeesus Kalileehaan ja saarnais Jumalan evankeliummii ja sanoi: "Aika oon tullu, Jumalan valtakunta oon likeelä. Käännykkää ja uskokkaa evankeliummii!"</p>
<p>Näin kuuluu Herran sana.</p>
</body></document>