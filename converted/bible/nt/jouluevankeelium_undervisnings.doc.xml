<document xml:lang="fkv" id="no_id"><header><title> 
Jouluevankeeliumi, Luukas, 2
</title><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><translated_from xml:lang="nob"/><year>2006</year><wordcount>852</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p><em type="bold">Jouluevankeeliumi, Luukas, 2. 1-20. </em></p>
<p xml:lang="nob">Kväännös: Terje Aronsen, 09.11.05.</p>
<p>Ja se tapattui niinä päivinä ko keisari Aukustus oli päättäny ette koko mailma piti maksaat verroo.</p>
<p xml:lang="nob">....................................................................................................................................................</p>
<p>2. Tämä veronmakso oli se ensimmäinen, ja se tapattui sillon ko Kviriinius oli Syyrian maaherrana.</p>
<p xml:lang="nob">....................................................................................................................................................</p>
<p>3. Ja kaikin menthiin sinne kirjottamhaan ittensä verolisthoin, kukaki omhaan kaupunkhiin.</p>
<p xml:lang="nob">....................................................................................................................................................</p>
<p>4. Jouseppi lähti Kalileasta, Naasaretin kaupungista, Juutehaan, Taavetin kaupunkhiin, Peetleheemhiin, sillä hän oli Taavetin huonetta ja sukkuu,</p>
<p xml:lang="nob">....................................................................................................................................................</p>
<p xml:lang="nob">....................................................................................................................................................</p>
<p>5. ja sielä hänen piðethiin kirjottaat verolisthaan kihlatun Maarian kansa joka oli oðottamassa lasta.</p>
<p xml:lang="nob">....................................................................................................................................................</p>
<p>6. Ja ko het olthiin sielä, se synnyttämisaika tuli,</p>
<p xml:lang="nob">....................................................................................................................................................</p>
<p>7. ja hän synnytti pojan, esikoisen, kapaloitti hänen, ja pani hänen soimheen. Sillä heile ei löytyny sijjaa kestikievarista.</p>
<p xml:lang="nob">....................................................................................................................................................</p>
<p>8. Siinä likelä oli paimeniita jokka olthiin paimentamassa laumaa sinä yönä.</p>
<p xml:lang="nob">....................................................................................................................................................</p>
<p>9. Äkkii seisoi Herran enkeli heiðän eðessä, ja Herran kirkhaus loisti heiðän ympäri, ja het pölästythiin kauheesti.</p>
<p xml:lang="nob">....................................................................................................................................................</p>
<p>10. Mutta enkeli sanoi heile: ”Älkkää pöläkkää! Mie tuon teile ison ilon, ilon koko kansale;</p>
<p xml:lang="nob">....................................................................................................................................................</p>
<p>11. Tääpänä oon Taavetin kaupungissa syntyny teile Vapattaaja; hän oon Kristus, Herra.</p>
<p xml:lang="nob">....................................................................................................................................................</p>
<p>12. Ja tämä oon teile merkkinä: Tet löyðättä lapsen joka kapaloittuna makkaa soimessa.”</p>
<p xml:lang="nob">....................................................................................................................................................</p>
<p>13. Ja siinä samassa oli enkelin ympäri iso roikka taivhaalista sotaväkkee, jokka ylistethiin Jumalaa ja laulethiin:</p>
<p xml:lang="nob">....................................................................................................................................................</p>
<p>14. Kunnia olkhoon Jumalale korkkeuksissa ja maassa rauha ihmisile joita hän rakastaa.</p>
<p xml:lang="nob">....................................................................................................................................................</p>
<p>15. Ko enkelit olthiin jättänheet heiðät ja menheet takasin taivhaasheen, paimenet sanothiin toinen toisele: ”Menemä nyt Peetleheemhiin kattomhaan onko se tapattunu niin ko Herra ilmotti meile.”</p>
<p xml:lang="nob">....................................................................................................................................................</p>
<p xml:lang="nob">....................................................................................................................................................</p>
<p>16. Ja het hopussa lähðethiin sinne, ja löyðethiin Maarian, Jousepin ja pikku lapsen joka makas soimessa.</p>
<p xml:lang="nob">....................................................................................................................................................</p>
<p>17. Ko het huomathiin hänen, het sitte muistelthiin kaikki mitä olthiin kuulheet lapsesta.</p>
<p xml:lang="nob">....................................................................................................................................................</p>
<p>18. Kaikin jokka olthiin kuuntelemassa, ihmetelthiin sitä mitä paimenet muistelthiin.</p>
<p xml:lang="nob">....................................................................................................................................................</p>
<p>19. Mutta Maaria korjas kaikki nämät sanat omhaan syðämheen ja hunteeras niitä.</p>
<p xml:lang="nob">....................................................................................................................................................</p>
<p>20. Paimenet jätethiin tallin, kiitethiin ja ylistethiin Jumalaa siitä mitä olthiin kuulheet ja nähnheet; kaikki oli justhiin niin ko heile oli sanottu.</p>
<p xml:lang="nob">....................................................................................................................................................</p>
<p xml:lang="nob">....................................................................................................................................................</p>
<p><em type="bold">Sanalista </em></p>
<p>joulu(t) jul -a</p>
<p xml:lang="nob">evankeeliumi evangelium -et</p>
<p>Luukas:Luukhaa-</p>
<p xml:lang="nob">tapattut å hende, å skje</p>
<p xml:lang="nob">keisari keiser</p>
<p xml:lang="nob">päättäät:päätä- å bestemme</p>
<p>koko hel -t</p>
<p xml:lang="nob">mailma verden -en</p>
<p xml:lang="nob">vero skatt -en</p>
<p xml:lang="nob">makso betaling -a</p>
<p xml:lang="nob">sillo(i)n da</p>
<p xml:lang="nob">maaherra landshøvding -en</p>
<p xml:lang="nob">maaherrana som landshøvding</p>
<p>verolista skattelist|e -a</p>
<p>kukaki 'alle, 'enhver'</p>
<p xml:lang="nob">oma egen</p>
<p xml:lang="nob">lähteet å dra</p>
<p xml:lang="nob">Kalilea Galilea</p>
<p xml:lang="nob">Juutea Judea</p>
<p xml:lang="nob">Taavetti David</p>
<p>huonet:huonhee- hus</p>
<p xml:lang="nob">suku:suvu- slekt -a, ætt</p>
<p xml:lang="nob">kihlata:kihlaa- å forlove seg</p>
<p xml:lang="nob">kihlattu:kihlatu- forlovede -n</p>
<p xml:lang="nob">oðottaat:oðota- å vente</p>
<p xml:lang="nob">synnyttämisaika:s.aia- tida for fødsel</p>
<p xml:lang="nob">synnyttäät:synnytä- å føde</p>
<p xml:lang="nob">esikoinen:esikoise- førstefødt</p>
<p xml:lang="nob">kapaloiða:kapaloitte- å reive, å svøpe</p>
<p xml:lang="nob">soimi:soime- krybb|e -a</p>
<p xml:lang="nob">kestikievari gjestgiveri -et</p>
<p xml:lang="nob">likelä nært, i nærheten</p>
<p xml:lang="nob">paimen:paimene- gjeter -en</p>
<p xml:lang="nob">paimenttaat:paimenna- å gjete</p>
<p xml:lang="nob">lauma hjord -en</p>
<p xml:lang="nob">sinä yönä den natta</p>
<p xml:lang="nob">äkkii plutselig</p>
<p xml:lang="nob">kirkhaus:kirkhauðe- lys -et, skinn -et, klarhet -a</p>
<p>loistaat lyse</p>
<p xml:lang="nob">pölästyyt å bli redd</p>
<p xml:lang="nob">kauheesti forferdelig</p>
<p xml:lang="nob">älkkää pöläkkää ikke vær redd (interj./utropsord/befaling til mange)</p>
<p xml:lang="nob">ilo glede -n</p>
<p xml:lang="nob">Vapattaaja Frelser -en</p>
<p xml:lang="nob">maata:makkaa- å ligge</p>
<p xml:lang="nob">siinä samassa med det samme</p>
<p xml:lang="nob">roikka:roika- flokk -en, følge -t, gjeng -en</p>
<p>taivhaalinen:taivhaalise-:taivhaalis- himmelsk</p>
<p xml:lang="nob">sotaväki:sotaväje-:sotaväkke- forsvar -et, krigsfolk</p>
<p>ylistäät lovprise</p>
<p xml:lang="nob">Jumala Gud</p>
<p xml:lang="nob">kunnia ær|e -a, heder -en</p>
<p xml:lang="nob">olkhoon la det være</p>
<p xml:lang="nob">korkkeus:korkkeukse- høyd|e -a</p>
<p xml:lang="nob">rauha fred -en, ro -en</p>
<p xml:lang="nob">joita (rel.pron., part. fl.t.) som</p>
<p xml:lang="nob">rakastaat å elske</p>
<p xml:lang="nob">jättäät å forlate</p>
<p xml:lang="nob">ilmottaat kunngjøre</p>
<p>hoppu:hopu- hastverk -et</p>
<p xml:lang="nob">huomatata:huomaa- å legge merke til, å oppdage</p>
<p xml:lang="nob">ihmetelä:ihmettele- å undre seg</p>
<p xml:lang="nob">korjata:korjaa- å gjemme</p>
<p xml:lang="nob">hunteerata:hunteeraa- å fundere, å tenke, å overveie</p>
<p xml:lang="nob">kiitelä:kiitele- å takke (mange ganger?)</p>
<p><em type="bold">Jouluevankeeliumi, Luukas, 2. 1-20. </em></p>
<p>Ja se tapattui niinä päivinä ko keisari Aukustus oli päättäny ette koko mailma piti maksaat verroo.</p>
<p>2. Tämä veronmakso oli se ensimmäinen, ja se tapattui sillon ko Kviriinius oli Syyrian maaherrana.</p>
<p>3. Ja kaikin menthiin sinne kirjottamhaan ittensä verolisthoin, kukaki omhaan kaupunkhiin.</p>
<p>4. Jouseppi lähti Kalileasta, Naasaretin kaupungista, Juutehaan, Taavetin kaupunkhiin, Peetleheemhiin, sillä hän oli Taavetin huonetta ja sukkuu,</p>
<p>5. ja sielä hänen piðethiin kirjottaat verolisthaan kihlatun Maarian kansa joka oli oðottamassa lasta.</p>
<p>6. Ja ko het olthiin sielä, se synnyttämisaika tuli,</p>
<p>7. ja hän synnytti pojan, esikoisen, kapaloitti hänen, ja pani hänen soimheen. Sillä heile ei löytyny sijjaa kestikievarista.</p>
<p>8. Siinä likelä oli paimeniita jokka olthiin paimentamassa laumaa sinä yönä.</p>
<p>9. Äkkii seisoi Herran enkeli heiðän eðessä, ja Herran kirkhaus loisti heiðän ympäri, ja het pölästythiin kauheesti.</p>
<p>10. Mutta enkeli sanoi heile: ”Älkkää pöläkkää! Mie tuon teile ison ilon, ilon koko kansale;</p>
<p>11. Tääpänä oon Taavetin kaupungissa syntyny teile Vapattaja; hän oon Kristus, Herra.</p>
<p>12. Ja tämä oon teile merkkinä: Tet löyðättä lapsen joka kapaloittuna makkaa soimessa.”</p>
<p>13. Ja siinä samassa oli enkelin ympäri iso roikka taivhaalista sotaväkkee, jokka ylistethiin Jumalaa ja laulethiin:</p>
<p>14. ”Kunnia olkhoon Jumalale korkkeuksissa ja maassa rauha ihmisile joita hän rakastaa.”</p>
<p>15. Ko enkelit olthiin jättänheet heiðät ja menheet takasin taivhaasheen, paimenet sanothiin toinen toisele: ”Menemä nyt Peetleheemhiin kattomhaan onko se tapattunu niin ko Herra ilmotti meile.”</p>
<p>16. Ja het hopussa lähðethiin sinne, ja löyðethiin Maarian, Jousepin ja pikku lapsen joka makais soimessa.</p>
<p>17. Ko het huomathiin hänen, het sitte muistelthiin kaikki mitä olthiin kuulheet lapsesta.</p>
<p>18. Kaikin jokka olthiin kuuntelemassa, ihmetelthiin sitä mitä paimenet muistelthiin.</p>
<p>19. Mutta Maaria korjais kaikki nämät sanat omhaan syðämheen ja hunteeras niitä.</p>
<p>20. Paimenet jätethiin tallin, kiitethiin ja ylistethiin Jumalaa siitä mitä olthiin kuulheet ja nähnheet; kaikki oli justhiin niin ko heile oli sanottu.</p>
<p xml:lang="nob">Kväännös: Terje Aronsen, 09.11.05.</p>
</body></document>
