<document xml:lang="fkv" id="no_id"><header><title/><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2013</year><wordcount>617</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>1. Mooseksen kirja, 33, 1-11</p>
<p>1  Ko Jaakob nosti silmät, hän näki Eesaun tulleevan neljensaðan miehen kans. Silloin Jaakob jakoi heiðän lapset Leale, Raakkelile ja molemmile kahðele tienastipiijoile,</p>
<p>2  ja hän pani tienastipiijat ja heiðän lapset etumaisiksi, ja Lean ja hänen lapset heiðän taka ja Raakelin ja Joosefin vielä niinen taka.</p>
<p>3  Ja hän itte meni heiðän etheen, kumarsi seittemen kerttaa maahaan siksi ko hän tuli velje   n etheen.</p>
<p>4  Ja Eesau juoksi häntä vasthaan, ja hän alkoi hyvväilemähään häntä, otti hänen kaulan ympäri ja summasteli häntä, ja het itkethiin.</p>
<p>5  Sitte Eesau nosti silmät ja näki vaimot ja lapset ja kysyi: "Kekkä oon nämät jokka oon sinun myötä?" Siiheen Jaakob vastasi: "Nämät oon net lapset jokka Jumala hänen armossa oon suonut sinun palvelijale."</p>
<p>6  Sitte tienastipiijat lasten kansa astuthiin esile ja kumarsivat maahaan;</p>
<p>7  ja Lea ja hänen lapsetki astuthiin esile ja kumarsivat maahaan, ja sitte vielä Joosef ja Raakel astuthiin esile, ja het kumarsivat maahan.</p>
<p>8  Sitte Eesau kysyi: "Mikä oon sinun meininki näissä kaikissa ihmissä tässä joukossa mikä oon sinun matkassa, ja jokka mie olen nyt kohðanu?" Jaakob vastasi siiheen: "Saaða hyväntahtoisuutta minun herralta."</p>
<p>9  Sitte Eesau sanoi: "Minula oon oikheen paljon, minun oma veli. Anna se mikä oon sinun, olla sinun."</p>
<p>10  Mutta Jaakob sanoi: "Ei, mie rukkoilen sinnuu. Jos mie nyt olen saannu hyväntahtoisuutta sinulta, niin ota vasthaan tämän lahjan minun käðestä, sillä tarkoitus oli nähðä sinun silmät niin ko olisin nähny Jumalan silmät, ja sie otit minun hyväntahtoisesti vasthaan.</p>
<p>11  Mie pyyðän sinnuu, ota vasthaan tämän lahjan mikä tuopi minun siunauksen, ja minkä tuothiin sinule, sillä Jumala oon näyttäny minule hänen armon, ja minula oon kaikkki." Ja ko Jaakob jatkuuvasti pakotteli Esauta, hän otti sen vasthaan.</p>
<p xml:lang="nob">1.lesetekst: 1.Mosebok 33,1-11</p>
<p xml:lang="nob">33  Etter en stund løftet Jakob sine øyne og så, og der kom Esau, og med ham fire hundre mann. + Da fordelte han barna mellom Lea og Rakel og de to tjenestekvinnene, + 2  og han stilte tjenestekvinnene og deres barn forrest + og Lea og hennes barn etter dem + og Rakel og Josef bak dem. + 3  Og selv gikk han videre foran dem og bøyde seg så sju ganger til jorden, inntil han kom fram til sin bror. +</p>
<p xml:lang="nob">4  Og Esau løp ham i møte, + og han begynte å omfavne ham + og falle ham om halsen og kysse ham, * og de brast i gråt. 5  Deretter løftet han sine øyne og så kvinnene og barna og sa: <span type="quote" xml:lang="nob">«Hvem er disse som er med deg?»</span> Til dette sa han: <span type="quote" xml:lang="nob">«Det er de barna som Gud har begunstiget din tjener med.»</span> + 6  Da trådte tjenestekvinnene fram, de og deres barn, og bøyde seg; 7  og Lea trådte også fram, og hennes barn, og de bøyde seg, og deretter trådte Josef fram, og Rakel, og de bøyde seg. +</p>
<p xml:lang="nob">8  Så sa han: <span type="quote" xml:lang="nob">«Hva er din mening med hele * denne leiren av reisende folk som jeg har møtt?»</span> + Til dette sa han: <span type="quote" xml:lang="nob">«Å finne velvilje for min herres øyne.»</span> + 9  Da sa Esau: <span type="quote" xml:lang="nob">«Jeg har svært mye, min bror. + La det som er ditt, forbli ditt.»</span> 10  Men Jakob sa: <span type="quote" xml:lang="nob">«Nei, jeg ber deg. Hvis jeg nå har funnet velvilje for dine øyne, + da må du ta imot min gave av min hånd, for i samsvar med hensikten med den har jeg sett ditt ansikt som om jeg så Guds ansikt, siden du tok velvillig imot meg. + 11  Jeg ber deg, ta imot gaven som overbringer min velsignelse, og som ble ført til deg, + ettersom Gud har vist meg sin gunst, og ettersom jeg har alt.»</span> + Og da han fortsatte å nøde ham, tok han imot den. +</p>
</body></document>
