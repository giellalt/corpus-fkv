<document xml:lang="fkv" id="no_id"><header><title>Salmenes bok</title><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><translated_from xml:lang="nob"/><year>2002</year><wordcount>203</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Salmenes bok </em></p>
<p xml:lang="nob"><em type="italic">Salme 78: </em></p>
<list><p type="listitem">Het puhuthiin Jumalaa  vasthaan ja sanothiin:</p>
</list><p>”Saattasko Jumala valmistaat pöyðän auttiissa?</p>
<list><p type="listitem">Hän lyöi kallihoon niin ette veðet huilathiin, ja ojat juosthiin.</p>
</list><p>Mutta saattasko hän kans anttaat meile leippää ja tuoða lihhaa omale kansale?”</p>
<list><p type="listitem">Sitte hän antoi käskyn pilvile ja aukasi taivhaan ovet;</p>
</list><list><p type="listitem">ja antoi sattaat heile mannaa ruvaksi ja taivhaalista viljaa.</p>
</list><list><p type="listitem">Ihmiset saathiin syöðä enkelin leippää, ja Jumala lähätti heile ruokkaa niin ette het kyllästythiin.</p>
</list><list><p type="listitem">Hän antoi itätuulen puhalttaat taivhaan alla ja ajoi etelätuulen voimakhaasti etheenpäin.</p>
</list><list><p type="listitem">Hän antoi sattaat heile lihhaa niin ko tommuu ja linttui niin ko meren hiettaa,</p>
</list><list><p type="listitem">ja keskele heiðän leirii, heiðän tolloin ympäri, hän antoi net puttoot.</p>
</list><list><p type="listitem">Het kaikin syöthiin ja kyllästythiin, ja mitä het itte tahðothiin, hän antoi heile.</p>
</list><p xml:lang="nob"><em type="italic">Salme 146: </em></p>
<list><p type="listitem">Autuas oon se</p>
</list><p>jolla oon Jaakopin Jumala apuna,</p>
<p>ja joka pannee toivon Herrhaan Jumalhaan,</p>
<list><p type="listitem">hänheen joka oon tehny taivhaan ja maan,</p>
</list><p>meren ja kaikki mitä niissä oon,</p>
<p>ja joka ijänkaikkisesti uskolinen oon .</p>
<list><p type="listitem">Hän anttaa oikeuðen sorretuile.</p>
</list><p>Herra anttaa ruokkaa heile jokka nälässä oon,</p>
<p>ja hän pannee fangitetut irti.</p>
<list><p type="listitem">Herra aukassee sokkeitten silmät</p>
</list><p>ja nostaa alaspainetut.</p>
<p>Herra rakastaa vanhurskhaat</p>
<list><p type="listitem">ja varjelee vierhaat.</p>
</list><p>Herra varjelee lesket ja orvot,</p>
<p>mutta jumalattomitten tien hän tekkee mukkaseksi.</p>
<list><p type="listitem">Herra oon kuninkas ijänkaikkisesti,</p>
</list><p>sinun Jumala, Siion, suvusta sukhuun.</p>
<p>Halleluja!</p>
</body></document>
