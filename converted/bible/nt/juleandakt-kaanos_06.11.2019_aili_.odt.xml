<document xml:lang="fkv" id="no_id"><header><title>Jumalan mitta</title><genre code="bible"/><author><unknown/></author><translator><person firstname="Aili" lastname="Eriksen" sex="f" born="1990" nationality="NO"/></translator><translated_from xml:lang="nob"/><year>2019</year><wordcount>568</wordcount><conversion_status type="standard"/><availability><license type="standard"/></availability><submitter name="Aili Eriksen" email="aili.eriksen@kvenskinstitutt.no"/><multilingual><language xml:lang="nob"/><language xml:lang="fkv"/></multilingual><origFileName>Juleandakt-käänös 06.11.2019, Aili .docx</origFileName><parallel_text xml:lang="nob" location="juleandakt-kaanos_06.11.2019_aili_.odt"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Jumalan mitta</p>
<p>Met piđämä heti joulun. Ja ko vietämä joulun niin silloin kaikki oon niin kaunis ko saattaa olla. Met pesemä meiđän huonheet. Met pynttäämä ittemä. Met ostama skenkit toinen toisele. Met tehemä sen mitä saatama niin ette kaikki näyttää hyvältä, ja niin ette kaikila oon niin hyvä ko mahđolista.</p>
<p>Mutta: mitä met oikkeestansa vietämä? Se ei ollu mikhään kaunis synnyttämäpaikka Beetleheemissä. Sielä oli talli. Se oli varmasti lokainen ja kaikila tavoila kurja.</p>
<p>Ja sielä se siis tapattui: mailman vapahtaaja syntyi. Hänen oon kuvailtu tällä tavala profeetta Jesajan laulussa Herran kärsivästä palveliijasta, Jes, 53, 3:</p>
<p xml:lang="nob"><em type="italic">Han var foraktet, forlatt av mennesker, </em></p>
<p xml:lang="nob"><em type="italic">en mann av smerte, kjent med sykdom, </em></p>
<p xml:lang="nob"><em type="italic">en de skjuler ansiktet for. </em></p>
<p xml:lang="nob"><em type="italic">Han var foraktet, vi regnet ham ikke for noe </em>. </p>
<p>Tämä ei ole korkkeessa arvossa. Päinvastoin. Pystymäkö näkemhään sen sishään ette Jeesuksen voima oon heikkoutta meiđän silmissä?</p>
<p>Paulus kirjoittaa Jeesuksesta tällä laila, 1.Kor. 1,27:</p>
<p xml:lang="nob"><em type="italic">Men det som i verdens øyne er dårskap, det utvalgte Gud for å gjøre de vise til skamme, og det som i verdens øyne er svakt, det utvalgte Gud for å gjøre det sterke til skamme </em><em type="italic">. </em></p>
<p>Jeesus käänttää alas-ylös meiđän tavan ette mitata. Se mikä meiđän silmissä oon iso, oon hänen silmissä pieni. Ja se mikä meistä oon pieni, heikko ja avuton, oon hänen silmissä loppumattoman arvokas.</p>
<p>Siinä isossa misjuunikonferansissa mikä oli Arushassa, Tanzaniassa marsikuussa 2018; siinä puhuthiin <span type="quote">”niitten marginaliseeratuitten”</span> kuttusta. Ihmiset kekkä assuuvat köyhyyđessä, ihmiset kekkä oon avuttomat, kekkä jääđhään hyvän seuran ulkopuolele, het keitä meiđän ylimäärätön pito koskee, kekkä kokkeevat klimakriisin, sođan ja vääryyđen. Nämät ihmiset kuttuuvat ja freistaavat meitä kristilissii rikkhaassa mailmassa. </p>
<p>Heiđän epätoivoinen avuttomuus oon heiđän vahvuus. Siksi ette het oon sama paljon ihmiset kekkä oon luotu Jumalan kuvassa ja yhtheiskuuluvaisuutheen hänen kans, niin ko kaikki muutki. Het freistaavat ja kuttuuvat meitä tekemhään sen mitä saatama niin ette luođa oikkeuđenmukaisen mailman. Enämen ko se: het näyttäävät meile sen ette Jumalan hyvät skenkit, armon ja rakkhauđen ei sunkhaan ole tyhä siđottu menestynheissiin ja inhimilisesti kattottunna rikkhaissiin elämhiin. Ko se oon heikkouđessa ette näjemä Jumalan voiman.</p>
<p xml:lang="nob">Sehän oon jotaki tämmöistä ette näjemä tässä 1.Kor.15,43: <em type="italic">Det blir sådd i vanære, det står opp i herlig glans. Det blir sådd i svakhet, det står opp i kraft </em><em type="italic">. </em></p>
<p>Minun pieni kehoitus ko joulu likenee: haje rikkhautta siinä mikä meiđän mielestä oon heikko. Älkkää antakkaa sen olla heikkouđessa, köyhyyđessä ja kärsimyksessä. Mutta niin ette näkkee Jumalan, hänen kuttumuksen ja hänen rakkhauđen siinä missä ei ole inhimilistä arvoo. </p>
<p>Kans meiđän tykönä saatama joskus nähđä tämän: Ko ihmiset kekkä oon vaivaiset ja kenelä oon ikävät sairhauđet, ilola oon myötä jumalanpalveluksessa ja rukkoilemisessa. Ko met kirkkona autama ihmissii kekkä tarvitteevat appuu kirkon diakonin kautta, joko net oon meiđän vanheman puolen ihmiset, sairhaat tahi net kekkä oon narkomaanit tahi olheet fankilassa. Tahi met olema avuksi pakolaisile ja muile keitä niin tavaliset ihmiset ette meiđän esivallat piđethään niin ko <span type="quote">”hykset vellissä”</span>.</p>
<p>Jumalan mahtavuus oon heikossa. Met aijoma nähđä, ottaat vasthaan ja uskoot. Meitä kuttuthaan ja freistathaan ette olla myötä tekemässä hyvvii tekkoi niile ihmisille kenen tykö hän oon meiđän lähättänny.</p>
<p xml:lang="nob">Arushan misjuunikonferansin julistuksessa seissoo: <span type="quote" xml:lang="nob">«Veien vår som disipler leder oss til å dele og leve ut Guds kjærlighet i Jesus Kristus ved å søke rettferdighet og fred på måter som ikke er av verden (Joh 14, 27). Slik svarer vi på Jesu kall om å følge ham fra verdens marginaliserte utkanter.»</span></p>
<p>Mie toivon kaikile siunattui joulupyhhii, ilossa pienestä lapsesta, mitattu Jumalan omala mitala!</p>
<p>Pispa Pohjais-Hålogalandin pispaseurassa</p>
</body></document>
