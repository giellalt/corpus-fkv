<document xml:lang="fkv" id="no_id">
  <header>
    <title/>
    <genre code="bible"/>
    <author>
      <unknown/>
    </author>
    <translator>
      <person firstname="Terje" lastname="Aaronsen" sex="m" born="1947" nationality="NO"/>
    </translator>
    <year>2013</year>
    <wordcount>228</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Joh. 12, 1-13</p>
    <p>1 Kuusi päivää ennen pääsiäistä Jeesus tuli Betaanihaan missä Laasarus asui, jonka Jeesus oli herättäny kuolheista.</p>
    <p>2 Sielä hänele tarjothiin ruokapiðot. Martta palveli vierhaita, ja Laasarus oli yksi niistä jokka maathiin pöyðässä hänen kansa.</p>
    <p>3 Sitte Maaria tuoi punnan oikkeeta, tyyrista nardusöljyy, voiteli sillä Jeesuksen jalat ja pyhki net omila hyksilä. Koko huonet täytyi siitä hyvästä haijusta.</p>
    <p>4 Sitte Juudas Iskariot, yksi Jeesuksen opetuslapsista, hän joka petti Jeesuksen, sanoi:</p>
    <p>5 "Miksi tuota voiðetta ei myyty kolmelasaðala denaarila ja rahat sitte annettu köyhille?"</p>
    <p>6 Tätä hän ei kuitenkhaan sanonu sillä ko hänelä oli huolta köyhistä, mutta sillä ko hän oli varas. Rahakassa oli hänen hallussa, ja hän pruukais ottaat siitä mitä panthiin siiheen.</p>
    <p>7 Mutta Jeesus sanoi: "Anna hänen olla! Hän oon säästäny sen voitheen minun hautaamispäivän varten.</p>
    <p>8 Köyhät teilä oon tasan täälä, mutta minnuu teillä ei ole tasan."</p>
    <p>9 Iso juutalaisjoukko sai tieðon ette Jeesus oli Betaaniassa. Nyt het tulthiin sinne, ei tyhä Jeesuksen tähden, mutta kans ette saaða nähðä Laasaruksen, jonka Jeesus oli herättäny kuolheista.</p>
    <p>10 Sitte ylipapit päätethiin tappaat Laasaruksenki.</p>
    <p>11 Sillä monet juutalaiset menthiin sinne hänen tähðen ja tulthiin uskhoon Jeesuksheen.</p>
    <p>12. Päivää jälkhiin se iso ihmisjoukko mikä oli tullu juhlhiin, sai kuula ette Jeesus oli tulemassa Jerusaleemhiin.</p>
    <p>13. Het otethiin sitte palmuoksii ja menthiin ulos häntä vasthaan, ja het huuðethiin:</p>
    <p>Hosianna! Siunattu olkhoon hän,</p>
    <p>joka tullee Herran nimheen,</p>
    <p xml:lang="nob">Israelin kungingas!</p>
  </body>
</document>
