<document xml:lang="fkv" id="no_id"><header><title/><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2013</year><wordcount>160</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><list><p type="listitem">Mooseksen kirja 11, 1 -9</p>
</list><p><em type="italic">Baabelin torni </em></p>
<list><p type="listitem">Koko mailmala oli yksi kieli ja yhtheinen puhet.</p>
<p type="listitem">Ko ihmiset siirrythiin öystälepäin, he löyðethiin Sinearin maasta levveen lakson ja jääthiin sinne asumhaan.</p>
<p type="listitem">Ja het sanothiin toinen toisele: "Tulkkaa tekemhään tiilikivvii ja poltama net kovaksi." Het käytethiin savitiiltä rakennuskivenä ja maapikkee muuraamisheen.</p>
<p type="listitem">Het sanothiin: "Tulkkaa, rakennama ittele kaupungin ja tornin mikä ulelttuu taivhaaseen asti, ja sillä tavala annama ittele nimen niin ette emmä hajaantuis yli koko mailman!"</p>
<p type="listitem">Herra astui alas kattomhaan kaupunkkii ja tornii miitä ihmiset olthiin rakentamassa.</p>
<p type="listitem">Herra sanoi: "Kattopa, het oon yksi kansa, jolla oon yksi ja sama kieli. Tämä oon se heiðän ensimäinen päätös. Ja nyt heile ei ole mikhään mahðotonta mitä het haluthaan tehðä.</p>
<p type="listitem">Astuma alas ja sekoitama heidän kielen, niin ette het ei ymmärretä toisten puhetta."</p>
<p type="listitem">Sitte Herra hajotti heiðät sieltä yli koko mailman, ja het lopetethiin kaupungin rakentamisen.</p>
<p type="listitem">Sentähðen kaupunki sai nimen Baabel, sillä sielä Herra sekoitti koko mailman kielen, ja sieltä hän hajotti heidät yli koko mailman.</p>
</list></body></document>
