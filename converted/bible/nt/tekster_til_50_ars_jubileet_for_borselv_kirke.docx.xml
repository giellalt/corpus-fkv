<document xml:lang="fkv" id="no_id"><header><title/><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><year>2008</year><wordcount>548</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p xml:lang="nob"><em type="italic">Tekster til 50 års jubileet for Børselv kirke </em> </p>
<p><em type="italic">Joh. 12, 12 - 24 </em> </p>
<p><em type="italic">12. Päivää jälkhiin se iso ihmisjoukko </em><em type="italic">mikä oli tullu juhlhiin, </em><em type="italic">sai kuula ette Jeesus oli tulemassa Jerusaleemhiin. </em></p>
<p><em type="italic">13. Het otethiin sitte palmuoksii ja menthiin ulos häntä vasthaan, ja het huuðethiin: </em></p>
<p><em type="italic">Hosianna! </em><em type="italic">Siunattu olkhoon hän </em><em type="italic">, </em><em type="italic">joka tullee Herran nimheen, </em><em type="italic">I </em><em type="italic">sraelin kungingas! </em> </p>
<p><em type="italic">14. </em><em type="italic">Mutta Jeesus löysi nuoren aasin ja istui sen sölkhään, niin ko oon kirjotettu: </em></p>
<p><em type="italic">15. </em><em type="italic">Älä pölkkää, Sionin tytär! Katto, sinun kuningas tullee istuin aasin varsan sölässä. </em></p>
<p><em type="italic">16. </em><em type="italic">Tätä hänen opetuslapset aluksi ei ymmärtänheet. Mutta ko Jeesuksen oli kirkastettu, sitte het muistethiin ette tämän oli </em><em type="italic">hänestä </em><em type="italic">kirjotettu, ja ette het olthiin tämän </em><em type="italic">hänele </em><em type="italic">tehnheet. </em></p>
<p><em type="italic">17. </em><em type="italic">Ihmisjoukko joka oli ollu hänen kansa ko hän kuttui Laasaruksen hauðasta </em><em type="italic">, </em><em type="italic">ja herätti hänen kuolheista, toðisti hänestä. </em></p>
<p><em type="italic">18. </em><em type="italic">Sentähðen het menthiinki häntä vasthaan, sillä het olthiin kuulheet ette hän oli tehny sen merkin. </em></p>
<p><em type="italic">19. </em><em type="italic">Fariseukset sanothiin sitte kesk </em><em type="italic">enänsä </em><em type="italic">: Tet näjettä ette että saa mithään aikhaan! Katto </em><em type="italic">kkaa </em><em type="italic">, koko mailma laukkoo hänen pörässä! </em></p>
<p><em type="italic">20. </em><em type="italic">Heiðän kansa jokka pruukathiin mennä ylös juhl </em><em type="italic">i </em><em type="italic">na rukkoilemhaan, olthiin kansa muutammat kreikkalaiset. </em></p>
<p><em type="italic">21. </em><em type="italic">Het tulthiin Filipin tykö, joka oli Galilean Betsaidasta, rukkoilthiin häntä ja sanothiin: Herra, met halluuma nähðä Jeesuksen. </em></p>
<p><em type="italic">22. </em><em type="italic">Filippi tullee ja sannoo sen Antile. Antti ja Filippi menhään ja sanothaan sen Jeesuksele. </em></p>
<p><em type="italic">23. </em><em type="italic">Mutta Jeesus vastaa heile ja sannoo: Tiima oon tullu ko Ihmisen Pojan kirkastethaan! </em></p>
<p><em type="italic">24. </em><em type="italic">Totisesti, totisesti mie sanon teile: Jos nisun jyvä ei puttoo maahaan ja </em><em type="italic">ei </em><em type="italic">kuole, niin se jääpi yksin. Mutta jos se kuolee, niin se tuopi paljon hetelmää. </em></p>
<p><em type="italic">Toinen Mooseksen </em><em type="italic">kirja </em> </p>
<p xml:lang="nob"><em type="italic">12, 21 – 28 </em> </p>
<p><em type="italic">21. </em><em type="italic">Sitte Mooses kuttui kaikki Israelin vanhimmat ja sanoi heile: ”Menkkää ja ottakkaa lamphaan teiðän perheile ja slaktakkaa päässiislamphaan! </em></p>
<p><em type="italic">22. </em><em type="italic">O </em><em type="italic">ttakkaa </em><em type="italic">sitte </em><em type="italic">isoppi </em><em type="italic">vittan, kastakkaa sen veriastiissa </em><em type="italic">ja pyhkikkää </em><em type="italic">jotaki verestä ovenpelkhaan ja ovenpielhiin. Ja ei yksikhään teistä piðä mennä omasta ovesta ulos ennen aamuu. </em></p>
<p><em type="italic">23. Sillä Herra aikkoo käyðä läpi maan ja tuoða onnettomuutta egyptiläisile. </em><em type="italic">Ja ko hän näkkee veren ovenpelkassa ja ovenpielissä, hän tullee menemhään sivvu oven, ja ei anna murhaaja </em><em type="italic">a </em><em type="italic">mennä sinne sisäle tappamhaan kethään. </em></p>
<p><em type="italic">24. </em><em type="italic">Hyväksykkää tämän ja se oon ijänkaikkinen määräys teile ja teiðän jälkiläisile. </em></p>
<p><em type="italic">25. Ko tet sitte tulettä siiheen maahaan minkä Herra oon luvannu anttaat teile, </em><em type="italic">niin pyhittäkkää tätä juhlaa. </em></p>
<p><em type="italic">26. Ja ko teiðän lapset kysythään </em><em type="italic">mikä tapa tämä oon, </em></p>
<p><em type="italic">27. niin vastakkaa: ”Tämä oon päässiisuhri Herrale, sillä ko hän </em><em type="italic">Egyptissä </em><em type="italic">meni israelilaisten huonheitten sivvu sillon ko hän tuoi onnettomuutta egyptiläisile, mutta säästi meiðän ko </em><em type="italic">ð </em><em type="italic">it”. Sitte kansa kumartui maahaan ja rukkoili. </em></p>
<p><em type="italic">28. </em><em type="italic">Ja </em><em type="italic">israelilaiset menthiin ja tehthi </em><em type="italic">in niin ko Herra oli Mooseksele ja Aaronile </em><em type="italic">käskyn antanu </em><em type="italic">. Niin het tehthiin. </em></p>
<p><em type="italic">Preevi hebrealaisile </em> </p>
<p xml:lang="nob"><em type="italic">2, 14 - 18 </em> </p>
<p><em type="italic">14. Sillä ko lapset oon ihmiset lihasta ja ver </em><em type="italic">e </em><em type="italic">stä, hänestäki häytyi tulla ihminen niin ko het. </em><em type="italic">Niin hän, hänen kuoleman kautta, piti h </em><em type="italic">ä </em><em type="italic">vittäät hänen </em><em type="italic">, </em><em type="italic">jo </em><em type="italic">lla </em><em type="italic">oli kuoleman </em><em type="italic">valta </em><em type="italic">, perkelheen </em><em type="italic">, </em></p>
<p><em type="italic">15. vapauttaat kaikki net jokka </em><em type="italic">koko ijän </em><em type="italic">kuoleman pölö </em><em type="italic">stä olthiin </em><em type="italic">olheet </em><em type="italic">orjana. </em></p>
<p><em type="italic">16. Eihän </em><em type="italic">hän </em><em type="italic">hoiða </em><em type="italic">enkeliit </em><em type="italic">ä </em><em type="italic">, mutta hän hoittaa Aabrahamin sukkuu. </em></p>
<p><em type="italic">17. Sillä hänelä oli pakko kaikissa tulla </em><em type="italic">ommiin veljiin näköseksi, niin ette hän saattais olla </em><em type="italic">laupias ja uskolinen ylimäinen pappi Jumalan e </em><em type="italic">ð </em><em type="italic">essä ja maksaat kansan synnit. </em></p>
<p><em type="italic">18. Sillä </em><em type="italic">sentähðen </em><em type="italic">ko hän itte oon kärsiny ja ollu kiusattu, hän saattaa auttaat niitä joita kiusathaan. </em></p>
</body></document>
