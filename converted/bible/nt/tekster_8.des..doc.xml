<document xml:lang="fkv" id="no_id"><header><title>Utvalgte bibeltekster</title><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><translated_from xml:lang="nob"/><year>2002</year><wordcount>321</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p xml:lang="nob">Første tekstlesning: Profeten Malaki 3,17-18; 4, 1-2b. Tekstene leses i sammenheng etter hverandre.</p>
<p><em type="bold">Profeeta Malakian 3. luku, 17-18 </em></p>
<p><em type="bold">17. Sinä päivänä jonka mie tehen, sannoo Herra Sepaot, het pittäävät olla minun omat, ja mie tulen säästämhään heitä niin ko mies säästää ommaa poikkaa joka palvelee häntä. </em></p>
<p><em type="bold">18. Ja tet tuletta vielä kerran näkemhään eron vanhurskhaan ja jumalattoman välilä, ja sen välilä joka palvelee Jumalaa ja sen joka ei palvele häntä. </em></p>
<p xml:lang="nob"><em type="bold">4, 1-2b </em></p>
<p><em type="bold">1. Sillä katto, se päivä tullee, mikä pallaa niin ko uuni, sillon pittäävät kaikki ylönkattoojat ja jumalattomat olla niin ko kulo, ja päivä mikä tullee, pittää sytyttäät hei </em><em type="bold">ð </em><em type="bold">ät, sannoo Herra Sepaot, ja eikä heistä pi </em><em type="bold">ð </em><em type="bold">ä jää </em><em type="bold">ð </em><em type="bold">ä ei juurta eikä oksaa. </em></p>
<p><em type="bold">2. Mutta teile jotka pölkkäättä minun nimmee, tullee vanhurskhaan aurinko nousemhaan, ja sillä oon parannus siippiin alla, ja tet tuletta menemhään ulvos ja tuletta hyppimhään niin ko maitovasikat. </em></p>
<p xml:lang="nob">Andre tekstlesning: 1. Johannes brev 3, 1-2</p>
<p><em type="bold">Juhanneksen ensimäinen preevi 3, 1-2 </em></p>
<p><em type="bold">1. Kattokkaa kunka ison rakkau </em><em type="bold">ð </em><em type="bold">en Isä oon antanu meile, ette meitä sanothaan Jumalan lapsiksi, niin ko met olemaki. Sentäh </em><em type="bold">ðen mailma ei tunne meitä, sillä se ei tunne häntä. </em></p>
<p><em type="bold">2. Minun rakhaat, nyt met olema Jumalan lapset, ja ei ole vielä sanottu mitä meistä tullee. Mutta met tieðämä ette ko hän tullee, sillon met tulema olemhaan hänen näköset, sillä met saama nähðä hänen niin ko hän oon. </em></p>
<p xml:lang="nob">Evangelietekst: Matt 12,33-37 </p>
<p><em type="bold">Mattheuksen evankeliumi 12, 33-37 </em></p>
<p><em type="bold">33. Jos puu oon hyvä, sillon oon heðelmäki hyvä, mutta jos puu oon huono , sillon oon heðelmäki huono. Sillä heðelmästä puun tunnethaan. </em></p>
<p><em type="bold">34. Käärmheen penikät! Millälaila saatatta tet puhhuut hyvvää, tet jotka oletta pahat? Mitä syðän oon täynä, siitä suu puhhuu. </em></p>
<p><em type="bold">35. Hyvä ihminen tuopi hyvvii tavaroita omasta hyvästä aitasta, paha ihminen tuopi pahhoi tavaroita pahasta aitasta. </em></p>
<p><em type="bold">36. Mie sanon teile; Jokhaisesta jouttaavasta sanasta mitä ihmiset sannoovat, het häyttyyvät vastata tuomiopäivän </em><em type="bold">ä </em><em type="bold">. </em></p>
<p><em type="bold">37. Ja sinun sanat tehðään sinun vanhurskhaaksi, ja sinun sanat tuomithaan sinun syyliseksi. </em></p>
</body></document>
