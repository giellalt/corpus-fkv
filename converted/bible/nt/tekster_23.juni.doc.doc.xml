<document xml:lang="fkv" id="no_id"><header><title>Utvalgte bibeltekster</title><genre code="bible"/><author><unknown/></author><translator><person firstname="Terje" lastname="Aaronsen" sex="m" born="1947" nationality="NO"/></translator><translated_from xml:lang="nob"/><year>2002</year><wordcount>343</wordcount><conversion_status type="standard"/><availability><free/></availability><submitter name="Sindre Reino Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p><em type="bold">Oon kirjotettu Jesaian 55 (viiðenessäkymmenessäviiðenessä) luvussa </em></p>
<list><p type="listitem">Kuulkkaa nyt kaikki tet joila oon jano, tulkkaa tänne saamhaan vettä!</p>
</list><p>Tulkkaa tet joila ei ole rahhaa! Ostakkaa <em type="italic">ohraa </em>niin ette saatta syöðä, tulkkaa ostamhaan ilman rahatta, ilman maksamatta viinii ja maittoo! </p>
<p>2. Miksi piðättä rahhaa siiheen mikä ei ole leippää, ja teiðän työpalkan semosheen mikä ei kyllästä? Kuulkkaa minnuu, ja ei muita ko minnuu, niin saatta syöðä hyvvää ja <em type="italic">ilotella </em>lihaviista ruviista. </p>
<p>3. Kallistakkaa korvan tännepäin ja tulkkaa minun tykö, kuulkkaa ja tet saatta elläät. Mie tehen ijänkaikkisen liiton teiðän kansa ja annan teile kestäävän uskolisuuðen niin ko mie annoin Taavetile.</p>
<p><em type="bold">Oon kirjotettu aposteli Paavalin 1. preevissä korinttilaisile, 12 (kahðenessatoista) luvussa </em></p>
<list><p type="listitem">Jokhaisele Henki anttaa hyöttyy.</p>
</list><list><p type="listitem">Toinen saapi Hengen kautta viishauðen sanat, toinen saapi tieðon sanat.</p>
</list><list><p type="listitem">Toinen taas saapi uskon samassa Hengessä, toinen tervheeksitekemisen lahjat siinä yhðessä Hengessä,</p>
</list><list><p type="listitem">ja toinen saapi lahjan tehðä voimakhaita työitä. Toinen taas saapi profeetalisen lahjan, ja toinen lahjan arvostella henkkii, toinen eri kielilä puhumisen lahjan, ja toinen taas lahjan selittäät kielii.</p>
</list><list><p type="listitem">Mutta kaikki nämät tekkee se yksi ja sama Henki, joka jakkaa lahjat jokhaisele niinko hän tahtoo.</p>
</list><list><p type="listitem">Niinko ruumis oon yksi ja sillä oon monta jäsentä, ja kaikki jäsenet oon yksi ruumis, niin oon Kristuski.</p>
</list><list><p type="listitem">Sillä yhðessä Hengessä yhðeksi ruumhiiksi meiðät kastethiin, olimapa met kväänit tahi saamelaiset, juutalaiset tahi kreikkalaiset, orjat tahi vaphaat, met saima kaikin juoða sammaa Henkee.</p>
</list><p><em type="bold">Tämä pyhä evankeliumi oon kirjotettu evankelista Juhanneksen 14 (neljenessätoista) luvussa </em></p>
<list><p type="listitem">”Älkkää pölästykkää syðämissä. Uskokkaa Jumalhaan ja uskokkaa minhuun!</p>
</list><list><p type="listitem">MInun Isän huonheessa oon monta lommaa. Jos ei olis niin, mie sanosin sen teile. Sillä mie lähðen täältä poijes valmistamhaan teile paikkaa.</p>
</list><list><p type="listitem">Ja ko olen menny ja saannu paikan teile valmhiiksi, mie tulen takasin noutamhaan teiðät minun tykö, niin ette tet oletta sielä missä mie olen.</p>
</list><list><p type="listitem">Ja tien sinne miihiin mie menen, sen tet tunnetta.”</p>
</list><list><p type="listitem">Tuomas sannoo hänele: ”Herra, met emmä tieðä miihiin sie menet. Millälaila met sitte tunnema tien?</p>
</list><list><p type="listitem">Jeesus sannoo: ”Mie olen tie, tottuus ja elämä. Ei kukhaan pääse Isän tykö muuton ko minun kautta.</p>
</list><list><p type="listitem">Jos olisitta tuntenheet minun, olisitta kans tuntenheet minun Isän. Ja tästä saakka tunnetta hänen ja oletta nähnheet hänen.”</p>
</list></body></document>
