<document xml:lang="fkv" id="no_id"><header><title>1,2 MILJUUNAA KRUUNUA KVÄÄNITTEN AKTIVITEETILE</title><genre code="admin"/><author><unknown/></author><translator><person firstname="Pirjo" lastname="Paavalniemi" sex="f" born="" nationality="FI"/></translator><translated_from xml:lang="nob"/><year>2009</year><wordcount>354</wordcount><conversion_status type="standard"/><availability><free/></availability><submitter name="Sindre Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><parallel_text xml:lang="nob" location="dep_kvenske_tiltak_rva_pm_norsk_11.06.2009.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Arbeids- og inkluderingsdepartementet: 1, 2 millioner kroner til kvenske tiltak</p>
<p>Oversatt til kvensk: Kainun institutti-Kvensk institutt/ Pirjo Paavalniemi</p>
<p xml:lang="nob">11.06.09</p>
<p><em type="bold">1, </em><em type="bold">2 </em><em type="bold">MILJUUNAA KRUUNUA KVÄÄNITTEN AKTIVITEETILE </em></p>
<p><em type="bold">Arbeids- og inkluderings </em><em type="bold">departtimentti oon antanu rahhaa </em><em type="bold">eli k </em><em type="bold">u </em><em type="bold">urttoa </em><em type="bold">seittemälle eri aktiviteetile, </em><em type="bold">joissa kaikissa hal </em><em type="bold">uthaan vahvistaa ja kehittää kväänin kieltä ja kulttuuria. Isovuonon komuuni saa 500 000 kruunua kielisentteriä varten. </em></p>
<p>- Rejeerinki halvaa vahvistaa ja kehittää kväänin kieltä. Jotta met klaaraama tämän, niin met tarttema lukaaliita tiltaakkia. Sen tähen mie olen rohki ilonen, ette kväänimiljöössä tapattuu niin paljon, sannoo arbeids- og inkluderingsministeri Dag Terje Andersen. - Näin rejeerinki satsaa kans regiunaalhiin kvääni-infrastryktyyrhiin, jatkaa Andersen.</p>
<p>Halti kväänikulttuurisentteri oon saanu prošektirahhaa 250 000 kruunua. Het aijothaan dokumenteerata ja nostaa esile kväänikulttuuria Tromssassa, työtelä positiivisen yytviklingin etheen ja revitaliseerata kväänin kieltä ja kulttuuria Pohjais-Tromssassa. Halti kväänikulttuurisentteri IKS laitethaan ylös vuona 2009, ja raha mennee vahvistamhaan heiän aktiviteettiä.</p>
<p>Departtimentti antaa rahhaa Varangerin museolle 100 000 kruunua Vesisaaren kväänin kielisentterin suunittelhuun. Lisäksi museo oon saanu 60 000 kruunuu prošektille <span type="quote" xml:lang="nob">"Kvenske navn på nett og kart"</span>. Het aiothaan prošektin kautta kerätä ja kvaliteettisikrata kvääninkielisiä paikannimiä.</p>
<p>Kvenlandsforbundet oon saanu 144 000 kruunua. Het aijothaan saaja enämen yhtheistyötä kväänitten ja muitten suomalaisugrilaisitten minoriteetitten välile.</p>
<p><em type="bold">Kolmekieliset aktiviteetit </em></p>
<p>Monet komuunit, joissa puhuthaan kvääniä/suomea, saamea ja norjaa, defineerathaan ittensä kolmekulttuuriseksi. Isovuonon komuuni saa 500 000 kruunua prošektiin <span type="quote" xml:lang="nob">"Mangfold styrker"</span> ja kielisentterin ylöslaithoon. Kielisentterin alle kuuluthaan kaikki komuunin kielet. Lisäksi komuuni saa 70 000 kruunua, jotta se saattaa laittaa ylös työsakin, jonka tehtävännä oon inkludeerata kielelisten minoriteetitten representantiita kielen ja kulttuurin yytviklinkityöhön. Porsangin komuuni aikoo kans nostaa ylös kolmekielisen kompetanssin omassa komuunissa, eriliikkasesti lapsitten ja nuoritten kansa. Sen tähen komuuni halvaa, ette kulttuurikoulun nettilaita olis kolmela kielelä. Rejeerinki oon antanu rahhaa 70 000 kruunua, jotta Porsangin kulttuurikoulun nettilaijan tekstit olis kans kväänin kielelä.</p>
<p>Kvääniaviisi Ruijan Kaiku oon jo saanu 400 000 kruunua departimentiltä. Lisäksi oon Norsk kulturråd antanu aviisille 1 miljuunaa kruunua. Norske Kveners forbund oon saanu kuurttoa 1,5 miljuunaa vuojele 2009. Norsk-Finsk forbund oon tänä vuona kans päässy kuurtto-oortningin alle, ja oon saanu 250 000 kruunua vuojele 2009. Lisäksi oon Kultur- og kirkedeparttimentti lisäny kuurttoa Kainun institutile 1 miljuunala. Kainun institutti saa nyt yhtheensä 4,5 miljuunaa kruunua.</p>
</body></document>
