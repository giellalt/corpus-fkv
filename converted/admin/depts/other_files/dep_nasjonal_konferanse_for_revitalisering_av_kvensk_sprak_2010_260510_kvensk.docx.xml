<document xml:lang="fkv" id="no_id"><header><title/><genre code="admin"/><author><unknown/></author><translator><person firstname="Pirjo" lastname="Paavalniemi" sex="f" born="" nationality=""/></translator><year>2010</year><wordcount>212</wordcount><conversion_status type="standard"/><availability><free/></availability><submitter name="Sindre Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><parallel_text xml:lang="nob" location="dep_nasjonal_konferanse_for_revitalisering_av_kvensk_sprak_2010_norsk.docx"/><metadata><uncomplete/></metadata><version>XSLtemplate $Revision: 99083 $; file-specific xsl  Revision; common.xsl  $Revision$; </version></header><body><p type="title" xml:lang="nob">Departementet: Nasjonal konferanse for revitalisering av kvensk språk</p>
<p>Oversatt til kvensk: Kainun institutti-Kvensk institutt/ Pirjo Paavalniemi</p>
<p xml:lang="nob">26.05.2010</p>
<p type="title">Kansalinen konferansi kväänin kielen revitaliseeraamisesta</p>
<p type="title">Departtimentit järjestethään 7. ja 8. juunikuuta konferansin, missä puhuthaan kväänin kielen revitaliseeraamisesta Norjassa. Konferansi järjestethään Yykeänperässä, mikä oon Isovuonon komuunissa, Tromssassa. Samala viikola alkaa kväänikulttuuriviikko eli Paaskiviikko, minkä kväänikulttuurisentteri Halti järjestää.</p>
<p>Kulturdepartementet, Kunnskapsdepartementet ja Fornyings-, administrasjons- ja kirkedepartementet järjestethään yhessä konferansin, missä käsitelhään kväänin kielen revitaliseeraamista. Konferansi kuoraa hallituksen/rejeeringin kielitietotusta, St.meld.nr. 35 (2007-2008) Mål og meining. Konferansissa puhuthaan siitä, kunka saatettais varmistaa, ette kväänin kieli oon tulevaisuuessaki elävä kieli. Lisäksi otethaan kans esile suomen kielen opetuksen kouluissa.</p>
<p>Konferansissa freistathaan antaa toelisen kuvan kväänin kielen tilasta tääpänä. Lisäksi freistathaan selvittää, kunka hallituksen/rejeeringin pitäis tulevaisuuessa työtelä kväänin kielen etheen. Staatinsekretääri Raimo Valle oon jo aijemin praamanu kväänin kielimiljöötä, ko het oon tehneet hyvvää työtä kielen revitaliseeraamisen etheen. -Hallitusherrat saatethaan auttaa kielen revitaliseeraamisessa, mutta kehitystä tapattuu tyhä silloin ko kielen puhhuujat ja kielimiljööt oon työssä myötä, sannoo Valle. -Mie toivon, ette konferansi innostaa ihmisiä vaihtamhaan ajatuksia kväänin kielen tulevaisuuesta Norjassa.</p>
<p>Konferansi oon tarkotettu kaikile, jokka työtelhään kväänin ja suomen kielen kans, ja lisäksi kaikile hallitusherroile ja päättäjille.</p>
<p>Konferansiprogramin saatat lukea tästä: www.fad.dep.no, ja se löytyy kans tästä   .</p>
<p>Ota yhteyttä Isovuonon kielisentterhiin/Storfjord språksenter, ja ilmoita ittesti myötä konferanshiin. Lissää tietoa löyvät tästä (lenke).</p>
</body></document>
