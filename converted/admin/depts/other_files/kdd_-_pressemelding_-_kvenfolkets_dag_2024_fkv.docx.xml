<document xml:lang="fkv" id="no_id"><header><title/><genre code="admin"/><author><unknown/></author><year>2024</year><wordcount>141</wordcount><conversion_status type="standard"/><availability><license type="standard"/></availability><origFileName>KDD - Pressemelding - kvenfolkets dag 2024 fkv.docx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="bold">Onnea kväänikansan päiväle! </em></p>
<p>- Onnea kvääninkansan päiväle! Tänä vuona tullee 10 vuotta siitä ko kväänitten organisasuunit etableerathiin kväänikansan päivän. Mie olen ilonen siitä ette näjen kunka kväänin flavun oon nostettu ylös aleti useammissa kommuunissa koko maassa tänä juhlapäivänä, sannoo staatinneuvos Erling Sande.</p>
<p>Kväänilä oon status kansalisena minoriteettinna Norjassa, ja joukola oon pitkä histooria tässä maassa. Kväänikansan päivän markkeerathiin ensi kerran vuona 2014, ja nyt viimi vuoet oon sitä juhlittu näkyvämmin kans julkisuuessa.</p>
<p>Kväänitten ja norjansuomalaisten organisasuunitten ja miljöitten työ antaa tuloksen. Tästä esimerkkinä oon kväänin kielisentterit, Kvääniteatteri ja kväänitten taiet jokka oon saanheet menestystä. Aleti useamat hakevat tääpänä väyliä takasin kväänitten kulttuurhiin ja kielheen.</p>
<p>- Se oon ilonen asia nähä ette kväänitten kulttuuri kukkii. Hallitus haluaa pittäät framila työtä niin ette kväänin kielen ja kväänitten ja norjansuomalaisten kulttuurin lujitethaan, sannoo staatinneuvos Sande.</p>
<p>- Mie toivon kaikile kväänile hyvvää juhlaa kväänikansan päivänä!</p>
</body></document>
