<document xml:lang="fkv" id="no_id"><header><title>Arvelus siitä, kunka Norja työtelee minoriteettikieliin eestä</title><genre code="admin"/><author><unknown/></author><translator><person firstname="Pirjo" lastname="Paavalniemi" sex="f" born="" nationality="FI"/></translator><translated_from xml:lang="nob"/><year>2009</year><wordcount>228</wordcount><conversion_status type="standard"/><availability><free/></availability><submitter name="Sindre Trosterud" email="sindre.reino.trosterud@gmail.com"/><multilingual><language xml:lang="nob"/><language xml:lang="fkv"/></multilingual><parallel_text xml:lang="nob" location="dep_europaradets_vurdering_minoritetssprak_norsk_13.11.09.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">Departementet: Vurdering av Norges arbeid med minoritetsspråkene</p>
<p>Oversatt til kvensk: Kainun institutti-Kvensk institutt/ Pirjo Paavalniemi</p>
<p xml:lang="nob">16.11.09</p>
<p><em type="bold">Arvelus siitä, kunka Norja työtelee minoriteettikieliin eestä </em> </p>
<p><em type="bold">Euroopparaatin eksperttikomitea oon arvelu sitä, kunka Norja oon kuoranu Euroopan regiooni- ja minoriteettikieliin sopimusta, ja antanu konkreettii neuvvoo siitä, millä aloila Norja pitäis työtelä etheenpäin. Komitea kans tunnustaa Norjan työtä minuriteettikieliin eestä. Eksperttikomitea lähättää arveluksen Euroopparaatin ministerikomitealle, ja Ministerikomitea käsittellee sen vuojen 2010 alussa. </em></p>
<p>Norja ratifiseerasi Euroopan regiooni- ja minoriteettikieliin sopimuksen – eli Minoriteettikielisopimuksen – vuona 1993, ja se alkoi toimimhaan 1. marsikuuta 1998. Norjassa kielisopimuksen alle kuuluthaan saamen kieli, kväänin kieli, romanes ja romani.</p>
<p>Norja oon antanu kesälä 2008 neljänen raportin siitä, kunka se oon työtely Minoritteettikielisopimuksen kansa. Eksperttikomitea oon tehny arveluksen tämän raportin pohjalta. Lisäksi se oon saanu tiettoo minoriteetin omilta insitušuuniilta ja organisašuuniilta. Euroopparaati oon kans itte keräny tiettoo.</p>
<p>Eksperttikomitean arveluksessa seissoo, ette Norja häätyis prioriteerata seuraaviita:</p>
<list><p type="listitem">järjestäät tervheys- ja hoitoinstitušuuniitten palveluksii pohjais-saamen kielelä niilä aloila, jotka kuuluthaan saamen kielen hallintoalhaan</p>
<p type="listitem">selvittäät luulajansaamen ja etelä-saamen kieliin statuksen, se mikä koskee kielisopimuksen III-ossaa</p>
<p type="listitem">työtelä sen eestä, ette järjestäät opetusta luulajansaamen ja etelä-saamen kielestä ja kielelä, tehhä oppimateriaalii ja järjestäät opettajankoulutusta näilä kielilä</p>
<p type="listitem">työtelä sen eestä, ette nostaat esile kväänin kielen, eriliikaisesti opetuksessa ja mediassa</p>
<p type="listitem">kehittäät ja nostaat esile sekä romanin kielen ja romanes-kielen yhessä niitten ihmisten kans, jotka puhuthaan näitä kielii</p>
</list><p>Fagdeparttimentit, Saametinka ja kansalisten minoriteettiin representantit kattothaan, ette Euroopparaatin lopuliset neuvot nouvatethaan.</p>
</body></document>
