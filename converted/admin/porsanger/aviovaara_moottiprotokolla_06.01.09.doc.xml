<document xml:lang="fkv" id="no_id"><header><title>MÖÖTTIPROTOKOLLA</title><genre code="admin"/><author><unknown/></author><translator><person firstname="Pirjo" lastname="Paavalniemi" sex="f" born="" nationality="FI"/></translator><translated_from xml:lang="nob"/><year>2009</year><wordcount>572</wordcount><conversion_status type="standard"/><availability><free/></availability><submitter name="Sindre Trosterud" email="sindre.reino.trosterud@gmail.com"/><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob">Porsanger kommune</p>
<p xml:lang="vep">MØTEPROTOKOLL, ÁVJOVÁRRI URFOLKSREGION</p>
<p>Oversatt til kvensk: Kainun institutti-Kvensk institutt/ Pirjo Paavalniemi</p>
<p xml:lang="vep"><em type="bold">MÖÖTTIPROTOKOLLA </em></p>
<p xml:lang="est"><em type="bold">A </em><em type="bold">VIOVAARAN </em> <em type="bold">ALKUPERÄSKANSOITTEN REGIUUNIRAATI 06.01.09 </em></p>
<p><em type="bold">Mööttipaikka </em>: Jergul Ástu </p>
<p><em type="bold">Mööttiaika </em>: Tiistai 6.januaarikuuta 2009, kl 09-12. </p>
<p><em type="bold">Paikala </em>: </p>
<p xml:lang="sme">Kaarasjoven komuunin eestä Kjell H.Sæther, Máret Sara, Hilda Vuolab</p>
<p>Porsangin komuunin eestä Mona Skanke, John Turi, Gunnar Lillebo</p>
<p>Kautokeinon komuunin eestä Klemet Erland Hætta, Anders S. Buljo, Odd Torvald Keskitalo</p>
<p xml:lang="fin"><em type="bold">Kokhoonkuttuminen </em>: </p>
<p>Klemet Erland Hætta viittasi kokhoonkuttumispreivhiin, mikä oon lähätetty 19.12.08 ja toivotti kaikile hyvvää uutta vuotta!, ja tervettulemaa regiuuniraatin mööthiin. Kelhään ei ollu mithään sanomista kokhoonkuttumispreivhiin ja möötti alkoi.</p>
<p type="title">Asia 01/09: Möötin johtaajan ja sekretäärin vaali</p>
<p>Möötin johtaaja: Klemet Erland Hætta valithiin yksiäänisesti.</p>
<p>Möötin sekretääri: Odd Keskitalo valithiin yksiäänisesti.</p>
<p>Ehotuksia asialisthaan:</p>
<p>Máret Sara ehotti, ette hunteerattais yhtheisiä tekoja, joila paranettais komuunitten lapsittensuojelupalveluita. Kaikin olthiin yhtä mieltä siittä, ette tämän asian otethaan esile asialistan kohassa 5: Muut asiat.</p>
<p>Gunnar Lillebo ehotti, ette käyvhään läpi regiuuniraatin säänöt. Kaikin olthiin yhtä mieltä siittä, ette tämän asian otethaan esile asialistan kohassa 5: Muut asiat.</p>
<p>Ehotethiin kansa, ette hunteerattais regiuunin formannskaapitten yhtheistä mööttiä. Kaikin olthiin yhtä mieltä siittä, ette tämän asian otethaan esile asialistan kohassa 5: Muut asiat.</p>
<p>Hyväksythiin yksiäänisesti asialistan ja net ehotukset, jokka siihen lisäthiin (asialistan kohthaan 5: Muut asiat).</p>
<p><em type="bold">Asia 02/ 09: Valithiin styyrinjohtaajan ja styyrin toisen johtaajan vuojele 2009-2010 </em></p>
<p>Valithiin styyrinjohtaajan ja styyrin toisen johtaajan vuojele 2009-2010, sen mukhaan mitä § 6 säänöissä seisoo.</p>
<p xml:lang="sme">Kjell H.Sæther ehotti Klemet Erland Hættaa styyrinjohtaajaksi. Klemet Erland Hætta valithiin styyrinjohtaajaksi huutovaalila.</p>
<p>Kjell H.Sæther ehotti Mona Skankea styyrin toiseksi johtaajaksi. Mona Skanke valithiin styyrin toiseksi johtaajaksi huutovaalila.</p>
<p xml:lang="fin">Lisäksi Kjell H. Sæther oon styyrin jäsen  .</p>
<p>Styyrinjohtaaja johtaa kansa regiuuniraatin mööttejä, § 6 sääntöjen mukhaan. Komuunitten raatimiehet ja sekretariaatin johtaaja osalistuthaan raatimööthiin ja styyrimööthiin. Heilä oon puhevalta ja het saatethaan tehhä ehotuksia, katto §§ 5,7 sääntöjä.</p>
<p><em type="bold">Asia 03/09: Regiuuniraatin mööttiplaani vuojele 2009 </em></p>
<p>Päätethiin yksiäänisesti järjestää mööttejä:</p>
<p>Tiistaina 5.maikuuta kl 11.00, tarkemin kokhoonkuttumispreivin mukhaan.</p>
<p>Tiistaina 10.novemberikuuta kl 12 alkkain ja 11.novemberikuuta kl 12. saakka, tarkemin kokhoonkuttumispreivin mukhaan.</p>
<p><em type="bold">Asia 04/09: </em><em type="bold">Aviovaaran alkuperäskansoitten regiuunin </em> <em type="bold">maanpruukikompetanssisentteri </em></p>
<p xml:lang="fin">Asian otti esile Kjell H.Sæther, ja hän oon antanu raatilaisile kopion, miss ä seisoo  asian kirjalinen selvitys. Päätethiin yksiäänisesti, ette raati kannattaa maanpruukikompetanssisentterin perustamista. Styyrile annethaan täysi valta seurata asiaa ja t yötelä  sen etheen, ette alotethaan pro šekti tätä varten.</p>
<p type="title" xml:lang="fin">Asia 05/09: Muut asiat</p>
<list><p type="listitem">Regiuunin lapsittensuojelutyö:</p>
</list><p>Máret Sara otti esile net haastheet, mikkä oon lapsittensuojelutyössä. Se koskee eriliikasesti lapsittensuojelukonven šuunia, lapsitten oikeutta omhaan kulttuurhiin ja näärinkhiin saamelaisila aloila. Hän refereerasi, ette hän aijeminki oon ottanu saman asian esile, mutta juuri mithään ei ole tapattunnu. Ja häätys tutkia enämpi, kunka lapsittensuojelu käyttää valtaa komuunissa.</p>
<p>Raatissa olthiin yhtä mieltä siittä, ette styyri valmistellee asian ja tuo sen esile raatin seuraavassa möötissä, mikä oon 5. maikuuta.</p>
<list><p type="listitem">Aviovaaran alkuperäskansoitten regiuunin s äänöt:</p>
</list><p>Gunnar Lillebo muisteli regiuuniraatin säänöistä (näytti säänöt pro šektorilla) ja tarkemitten määräysten tulkinasta, niin ko net tulhaan esile sääntödokumenteissa.</p>
<p>Raatilaiset esitethiin paljon kysymyksiä siittä, kunka sääntöjä tulis ymmärtää. Jälkhiin kaikila tuntu kuiten olevan sama ymmärys ylheensä.</p>
<p>Säänöt oon aivan nokko väljät jotta se oon maholista työtelä yhtheisten kehittämis- ja effektiviseeraustekojen kansa. Lisäksi oon maholista ottaa huolen primääristä nääringistä, eriliikasesti regiunaalisesta perspektiivistä kattottunna.</p>
<list><p type="listitem">Regiuunin formannskaapitten yhtheinen möötti:</p>
</list><p>Raati meinaa, ette se olis hyvä järjestää ainaski yhen yhtheisen möötin regiuunin formannskaapitten kesken joka vaaliperiuudin aikana. Sihathaan siihen, ette semmonen yhtheinen möötti järjestethään vuojen ensimäisen puolikhaan aikana.</p>
<p>Kaikin olthiin yhtä mieltä siittä, ette styyri hunteeraa likemin yhtheisen möötin sisältöä, ja millon tämän vuojen aikana se passais järjestää yhtheisen möötin.</p>
<p>Raatimöötti loppu kl 12.00</p>
<p>Protokolla</p>
<p xml:lang="sme">Odd Torvald Keskitalo</p>
<p xml:lang="swe">referantti</p>
</body></document>
