<document xml:lang="fkv" id="no_id"><header><title/><genre code="admin"/><author><unknown/></author><year>2020</year><wordcount>851</wordcount><conversion_status type="standard"/><availability><license type="standard"/></availability><multilingual><language xml:lang="fkv"/><language xml:lang="nob"/></multilingual><origFileName>Koronainfo_kvääni.docx</origFileName><parallel_text xml:lang="nob" location="koronainfo_norsk.odt"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Pikkusen, paljon tahi aivan kokonhaansa kaukkaa muista?</p>
<p>Ko piämä vällii muihin, vähenämmä koronan faartin (covid-19)</p>
<list><p type="listitem"><span>Neuvot kaikile </span><list><p type="listitem">Muista pestä käjet ja köhi käjenmukkhaan.</p>
<p type="listitem">Sie ja sinun likheiset saatta olla yhessä niin ko tet pruukatta. <list><p type="listitem">Sie määrät itte kekkä oon <span type="quote">“sinun likheiset”</span>, mutta se ei saa olla liian monta ja se pittää kans olla samat ihmiset pitemän aijan pääle!</p>
<p type="listitem">Piä enämpi vällii heile, kekkä ei ole sinun likheiset.</p>
<p type="listitem">Viero fyysistä kontaktii. Älä tervettele käjelä, älä ota kaulasta ympäri.</p>
<p type="listitem">Teijän välissä pittää olla vähhiinthään yksi meeteri. (Se oon tärkkein ette kasvoin välissä oon väli. Jos seissoo sölkä sölkkää vasten, tahi toinen toisen pörässä niin ko raijossa, niin tartuttamisriski oon pienempi).</p>
</list></p>
<p type="listitem">Jos sie saat symptoomiita hengitystieinfeksjuunista, sie hääyt jäähä kothiin siksi ko sinula ei ole ennää symptoomiita.</p>
<p type="listitem">Jos sinula oon covid-19-symptoomit, ota testin ja ole kotona siksi ko olet saanu negatiivisen pröövivastauksen ja sinula ei ole symptoomiita.  Katto sinun komuunin kotilaiasta informasjuunii testipaikasta  , ota kontaktin sinun lääkhiin tahi ringaa 116 117.</p>
</list></p>
</list><list><p type="listitem"><span>Likikontaktille </span></p>
</list><p>Met eroitamma kahen roikan välissä: “ net kekkä asuthaan samassa talossa ja vastaavat  likikontaktit  ” jokka hääythään karanteenhiin, ja “ muut likikontaktit  ” jokka saahaan testin ja neuvot. Kellä oon eesvastaus ette kuorata tartuttamista  muistelee mitä sinule jällää.</p>
<p type="title">Kaikile likikontaktiile:</p>
<list><p type="listitem"><list><p type="listitem">Rajoita määrän likikontaktiita, viero paikkoi missä oon paljon väkkee ja ahasta.</p>
<p type="listitem">Saatat olla yhessä niitten kans jokka asuthaan samassa talossa niin ko pruukkaat.</p>
<p type="listitem">Net kenen kans assuut, ei ole karanteenissa.</p>
<p type="listitem">Jos saat symptoomiita hengitystieinfeksjuunista, hääyt isoleerata ittesti ja sinnuu piethään testata.</p>
<p type="listitem">Jos saat negatiivisen testin, sie hääyt kuitenki olla yhtä kauvoin karanteenissa ja sinun tervheyen piethään kuorata.</p>
<p type="listitem">Jos saat positiivisen testin, sie hääyt isoleerata ittesti kotona.</p>
</list></p>
</list><p type="title">“Assuujiile kekkä asuthaan samassa talossa tahi vastaaville likikontaktiile”, ja heile kekkä oon reisukaranteenissa:</p>
<list><p type="listitem">Sie hääyt olla karanteenissa 10 päivää viimi eksponeeringin jälkhiin tahi sen jälkhiin ko olet tullu Norjhaan.</p>
<p type="listitem">Saatat olla yhessä niitten kans kekka asuthaan samassa talossa, mutta älä kylästele.</p>
<p type="listitem">Älä mene koulhuun tahi työhön.</p>
<p type="listitem">Älä reissaa kauvas sisämaassa tahi reisata ulkomaile.</p>
<p type="listitem">Älä reissaa viralisilla kulkuneuvoila.</p>
<p type="listitem">Viero paikkoi missä se oon vaikkee pittäät muihin vällii.</p>
<p type="listitem">Se oon tähelistä ette sie et mene viralishiin paikhoin, niin ko kaupphaan tahi kafehaan. Jos se oon pakko, saatat mennä kaupphaan tahi apoteekhiin – mutta katto ette sie piät nokko vällii (vähhiinthään 1 meeteri) muihin, ja ette sie et mene seisomhaan raijossa.</p>
<p type="listitem">Saat mennä ulos mukale, mutta piä vähhiinthään 1 meeterin vällii muihin.</p>
<p type="listitem">Kuoraa nöjisti omat symptoomit. Jos sinula oon feeberi tahi hengitystiesymptoomit, sie piät varsin isoleerata ittesti ja ottaat kontaktin lääkhiin ette saat testin.</p>
</list><p type="title">"Muile likikontaktiile” keitä kuorathaan 10 päivää:</p>
<list><p type="listitem">Katto joka päivä, oonko sinula hengitystieinfeksjuuni, tahi oletko kippee</p>
<p type="listitem">Sinnuu testathaan kaksi kerttaa, 3. tahi 7. päivänä eksponeeringin jälkhiin</p>
<p type="listitem">Älä mene koulhuun tahi työhön ennen ko saat vastauksen ette ensimäinen testi oon negatiivinen.</p>
<p type="listitem">Sie hääyt olla karanteenissa vapaa-aikana siksi ko toinen testi oon negatiivinen.</p>
<p type="listitem">Sie piät informeerata sinun työnanttaajaa ette neuvoi tartuttamissuojelun toimista saatethaan kuorata.</p>
</list><list><p type="listitem"><span>Sinule kellä oon tahi toennäköisesti oon covid-19 ja olet isoleerattunna kotona </span><list><p type="listitem">Ole kotona.</p>
<p type="listitem">Piä kokonhaansa vällii muihin kekkä asuthaan samassa talossa.</p>
<p type="listitem">Jos käypi laihiin, ole omassa lomassa ja piä ommaa baadii.</p>
<p type="listitem">Pese pinnat usseesti.</p>
<p type="listitem">Saa jonkun mennä kaupphaan sinun eestä.</p>
<p type="listitem">Sovi sinun lääkin kans kunka sie piät kuorata ommaa tervheyttä.</p>
<p type="listitem">Net kekkä asuthaan sinun kans, oon kans karanteenissa.</p>
</list></p>
</list><p>Lissää käänettyy informasjuunii Covid 19in ympäri löyttyy tästä:</p>
<list><p type="listitem" xml:lang="nob">https://www.fhi.no/nettpub/coronavirus/fakta/generell-informasjon-koronavirus-p  a-flere-  sprak/</p>
<p type="listitem" xml:lang="nob">https://www.fhi.no/nettpub/coronavirus/rad-til-personer-som-e  r  -smittet-eller-har-vart-utsatt-for-   smitte/informasjon-om-hjemmekarantene-og-isolasjon-pa-ulike-sprak/</p>
<p type="listitem" xml:lang="nob">https://helsenorge.no/koronavirus/informasjon-pa-andre-sprak</p>
</list></body></document>
