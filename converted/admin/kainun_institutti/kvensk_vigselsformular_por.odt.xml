<document xml:lang="fkv" id="no_id"><header><title>Rakas hääpari</title><genre code="admin"/><author><unknown/></author><year>2021</year><wordcount>225</wordcount><conversion_status type="standard"/><availability><license type="standard"/></availability><origFileName>kvensk_vigselsformular_por.docx</origFileName><parallel_text xml:lang="nob" location="borgerlig_vigselsformular.odt"/><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Rakas hääpari,</p>
<p>(Hääparin nimet):</p>
<p>Tet oletta tulheet tänne tääpänä vihittäväksi avioliitthoon. Mie halluun teile muistuttaat kunka iso ja tärkkee assii se oon ko kaksi ihmistä päättää elläät avioliitossa. Naimala tet luppaatta kuuluut yhtheen ja tukkeet toinen toista elämän hyvissä ja pahoissa päivissä, myötä- ja vastoinkäymisissä.</p>
<p>Tet luppaatta kuitenki enämenki:</p>
<p>Avioliitossa tet luppaatta rakkautta ja uskolisuutta toinen toisele. Se oon kaikkiin vaikkein luppaus minkä ihminen saattaa anttaat toisele ihmiselle, ette luppaa rakastaat toista kiini elämän lopphuun saakka. Se kaippaa ette tet panetta yhtheiselämälle korkkeet moolit, ja ette tet rehelisesti freistaatta sauttaat näitä moolii, tääpänä ja tulleevaisuuđessa.</p>
<p>Sen tet tääpänä luppaatta toinen toisele.</p>
<p>Ko menettä naimishiin, teistä tullee yksi, mutta kuitenki tet samala aina oletta kaksi ittenäistä ja samanarvosta ihmistä. Siinä ei ole ristiriittaa ette yheltä puolelta ihmisillä oon rakkhaus ja yhtheenkuuluvuus ja samala vaphaus ja ittenäisyys. Rakkhaus oon kansa sitä ette ihmiset kunnioitethaan/kunnioittaavat ja piethään/pittäävät toinen toista arvossa.</p>
<p>Minula oon oikeus, mutta lain jälkhiin kansa velvolisuus, varmistaat ette tet rehelisin syđämin aijotta elläät antamanna luppauksen jälkhiin.</p>
<p>Ja nyt:</p>
<p>Mie kysyn nyt sinulta (vaimon / nuoreman ihmisen nimi):</p>
<p>Tahđotko sie ottaat tämän (miehen / vanheman ihmisen nimi):n sinun aviokumppaniksi?</p>
<p>Vielä mie kysyn sinulta (miehen / vanheman ihmisen nimi):</p>
<p>Tahđotko sie ottaat tämän (vaimon / nuoreman ihmisen nimi):n sinun aviokumppaniksi?</p>
<p>Ko tet nyt, tođistajiitten paikala ollessa, oletta toinen toisele luvanheet elläät avioliittossa, mie näin julistan teiđät oikkeiksi aviokumppaniksi.</p>
</body></document>
