<document xml:lang="fkv" id="no_id">
  <header>
    <title> 
Uuet laulut - Ođđa lávlagat - Nye sanger - Nye sångar oon nuorile tarkotettu musikkiprošekti, missä nuoret laulethaan minorite
</title>
    <genre code="admin"/>
    <author>
      <unknown/>
    </author>
    <translator>
      <person firstname="Pirjo" lastname="Paavalniemi" sex="f" born="" nationality="FIN"/>
    </translator>
    <year>2010</year>
    <wordcount>164</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <multilingual>
      <language xml:lang="nob"/>
      <language xml:lang="sme"/>
      <language xml:lang="fkv"/>
    </multilingual>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Uuet laulut 2010</p>
    <p>Maikuussa järjestethiin <em type="italic">Uuet laulut - Ođđa lávlagat - Nye sanger - Nye sångar </em>-prošektin pääkonsertin Porsangissa, Lemmijoven kulttuurisalissa. Konsertissa kuulthiin lauluja neljälä kielelä: kväänin-, saamen-, suomen- ja meänkielelä. </p>
    <p>TEKSTI PIRJO PAAVALNIEMI</p>
    <p>KUVAT MERVI HAAVISTO</p>
    <p><em type="italic">Uuet laulut </em>oon musikkiprošekti, missä nuoret laulethaan minoriteettikielilä. Prošektin avula haluthaan vahvistaa ja tua esile Pohjaiskalotin minoriteettikieliä, ja laittaa uuen kulttuuriareenan nuorile. Lisäksi haluthaan, ette minoritettikieliä käytethään monikielisten komuunitten kulttuurikouluissa. </p>
    <p>Tänä vuona oon prošektissa ollu myötä nuoria Norjan puolelta Isovuonosta ja Porsangista, ja Ruottin puolelta Pajalasta, Jällivaarasta, Kirunasta ja Jokkmokista. Nuoret oon itte saanheet päättää, ette minkä laulun het pelathaan, ja millä minoriteettikielelä het haluthaan laulaa.</p>
    <p>Prošektin aikana, vuosina 2009-2010, oon ollu paikalisia konsertteja sekä Pohjais-Ruottissa ja Pohjais-Norjassa. Yhtheinen suuri kokkointuminen järjestethiin Lemmijovessa, Porsangissa 20-21.5.2010. Kokkointumisen lopuksi kuulthiin kolme konserttia, jossa nuoret Ruottista ja Norjasta laulethiin ja pelathiin. Tuorestaina 20.5.10 järjestethiin konsertin, mitä kaikki saatethiin tulla kuuntelemhaan. Perjantaina 21.5 pelathiin kaksi konserttia Porsangin kouluoppilhaile.</p>
    <p>Prošektin organisaattorina oon olheet <em type="italic">Kainun institutti - Kvensk institutt </em>ja kansanmusikkijoukko <em type="italic">Jord </em>. </p>
  </body>
</document>
