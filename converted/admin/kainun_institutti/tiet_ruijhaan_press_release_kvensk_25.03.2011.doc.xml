<document xml:lang="fkv" id="no_id">
  <header>
    <title> 
Untitled
</title>
    <genre code="admin"/>
    <author>
      <unknown/>
    </author>
    <translator>
      <person firstname="Pirjo" lastname="Paavalniemi" sex="f" born="" nationality="FIN"/>
    </translator>
    <year>2011</year>
    <wordcount>344</wordcount>
    <conversion_status type="standard"/>
    <availability>
      <free/>
    </availability>
    <submitter name="Sindre Reino Trosterud" email="sindre.reino.trosterud@gmail.com"/>
    <parallel_text xml:lang="eng" location="tiet_ruijhaan_roads_to_ruija_press_release_rev_s.docx"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Oversatt til kvensk: Kainun institutti-Kvensk institutt/ Pirjo Paavalniemi</p>
    <p>Medialle</p>
    <p>Tiet Ruijhaan - Veiene til Ruija - Roads to Ruija</p>
    <p>Tiet Ruijhaan oon näyttely, mikä kulkee entisten Ruijhaan siirtyjitten jäljilä Jäämeren rannoile, kiini Pohjais-Tromsshaan ja Finmarkkhuun saakka. Näyttely avathiin 2. aprillikuuta ja se päättyy Varenkhiin vuona 2012.</p>
    <p>Näyttely <em type="italic">Tiet Ruijhaan </em>muistelee siitä, kunka suomenkieliset kväänit siirythiin Norjan arktisille rannoile eli Ruijhaan. Näyttelyn historialinen materiaali oon kerätty Suomesta, Ruottista ja Norjasta. </p>
    <p>Näyttelyssä met matkustamma kahen nuoren - Sofian/Sofien ja Matin/Mattiaksen - kans Tornionlaaksosta Tromsshaan ja Pohjais-Suomesta Varenkhiin, Finmarkkhuun. Nämät olthiin net kaksi pääväylää, mitä myöten ihmiset entisheen aikhaan siirythiin Ruijhaan. Näyttelyssä nuoret kuvvailhaan heän matkaa, matkan kokemuksia, ja mitä heile tapattuu Ruijassa.</p>
    <p>Näyttely muistelee maastasiirtymisen historian ja alkupörän Suomessa ja Ruottissa. Opastumma kans niihin tärkeimphiin Pohjais-Norjan paikhoin, mihiin ihmiset siirythiin. Näyttelyssä oon usseita eri teemoja: miksi ja kunka ihmiset siirythiin; mitä materiaalista ja ei-materiaalista kulttuuria heilä oli myötä; mitä taitoja heilä oli myötä; mitä het löyethiin ko het saavuthiin Ruijhaan.</p>
    <p>Näyttelyssä oon myös interaktiivisia pelejä. Pelitten avula opastumma näyttelyn historialisheen materiaalhiin. Samala se pannee meät hunteeramhaan, ette mitä kokemuksia ja ajatuksia meilä ittelä oon maastasiirtymisestä, ja mitä eroja tahi yhtheistä oon kväänitten historialisella siirtymisellä ja tämän päivän siirtymisellä Pohjaismaissa. Tätä teemaa käsitelhään enämen siinä lisämateriaalissa, mikä oon tarkotettu kouluja varten.</p>
    <p>Varengin museo oon laittanu alule näyttelyprojektin vuona 2007, ja se oon ollu kans administratiivinen johtaaja tässä projektissa.</p>
    <p>Nämät oon olheet myötä tekemässä näyttelyä:</p>
    <list>
      <p type="listitem">Norrbottens Museum,</p>
      <p type="listitem">Lapin maakuntamuseo - The Provincial Museum of  Lapland</p>
      <p type="listitem">Varanger Museum</p>
      <p type="listitem">Nord Troms Museum</p>
      <p type="listitem">Kainun institutti - Kvensk institutt</p>
    </list>
    <p>Nämät oon avittanheet näyttelyn tekemistä rahala:</p>
    <list>
      <p type="listitem">Nordic Culture Fund</p>
      <p type="listitem">Nordkalottrådet</p>
      <p type="listitem">Inter Reg IV A Nord</p>
    </list>
    <p>Näyttelyn tuottaja eli produsentti oon Expology Tukholmasta. Ensimäisen designin oon tehny LPO arkitekter Oslosta.</p>
    <p>Näyttelyn avathaan Luulajassa 02.04.2011. Seuraavan kahen vuen aikana näyttely kiertää Suomessa, Ruottissa ja Norjassa, yhtheensä kuuessatoista eri paikassa. Se kulkee sitä sammaa ruuttaa ko mitä kväänit entisheen aikhaan kuljethiin, ja se päättyy lopulta Varengin musehoon. Näyttelystä oon kans digitaalinen värsuuni kouluja varten.</p>
    <p>Lissää tietoa sie saat täältä:</p>
    <p>Morien Rees, Varengin museo</p>
    <p>Email <em type="italic">morien.rees@varangermuseum.no </em></p>
    <p>Tel +47 45 48 72 95</p>
    <p>+47 47 27 46 72</p>
  </body>
</document>
